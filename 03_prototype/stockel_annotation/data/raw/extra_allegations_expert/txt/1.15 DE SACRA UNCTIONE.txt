X 1.15 DE SACRA UNCTIONE

X 1.15.01 Cum venisset

 Apud vos
Id est, apud Graecos.  Scribit enim patriarchae Constantinopolitano.

 Suppleri
Ut 1. q. 1, Spiritus Sanctus § ecce quando ab haereticis.  Ergo caute supplendum est quod incaute praetermissum fuerat, infra, de sacram. non iter., pastoralis; et infra, de sacram. non iter., presbyter; unde non dicitur actum cum aliquid superest ad agendum, C. de his quib. ut indign., cum Silanianum.; et 7. q. 1, nihil.

 Assistentibus et duobus
Quia in consecratione episcoporum ad minus tres episcopi debent esse, 66. dist., porro; et supra, de temp. ord., si archiepiscopus.

 Inungitur cor
Immo anima, sed hoc ideo dicit, quia anima sedem habet in corde principaliter, vel potius quia non fructificat unctio in anima, nisi ex corde et voluntate procedat.  Vincen.

 Infirmatur
95. dist., presbyteros § sed istud.

 Unctionem
Id est, unctio.  Figura est antiptosis, cum casus ponitur pro casu, simile 25. dist., primum; et 65. dist., sane si, vers. omnis sanctificatio, id est, omnem sanctificatum; et infra, de iudic., de Quodvultdeo, vers. quem id est qui.

 Sacramentum
Simile de conse. dist. 4, necessarium; et infra, de celeb. miss., cum Marthae § ex eo, in fi.

 Agit
Scilicet, salutem.

 Auget
Iuxta illud: super aegros manus imponent, et bene habebunt, et vere auget sicut confirmatio, infra, de sacr. unct., cum venisset, vers. quia per eam Spirtitus Sanctus ad augmentum datur, et robur, etc.

 Mystica ratione
Prout statim sequitur.

 Legitur
In evangelio sancti Matthaei.

 Dicitur
In libro Sapientiae.

 Quo ad proximum
Ista duo necessaria sunt, 12. q. 1, nolo; et 11. q. 3, non sunt audendi.

 Ab intus
Procedit.  Supple unctio.

 Bonus odor
Id est, exemplum et imitatio Apostolorum, quoniam Apostoli per praedicationem et famam invitabant homines ad salutem.  Verba ista habes 23. q. 4, Nabuchodonosor.  Et dicitur bonus odor praedicatio bonorum, quam quidam ex caritate suscipiunt.  Et inde isti in anima vivunt, unde dicit: aliis sumus odor vitae in vitam, scilicet, aeternam.  Alii vilipendunt et contemnunt praedicationem bonorum, et isti de tali contempu mortem incurrunt animae, unde dicitur: aliis sumus odor mortis in mortem, scilicet, aeternam.  Et ita ex eodem bono odore alii salvantur, et alii pereunt.

 Vitae
Id est, dilectionis, et bonae opinionis ducentis eos in vitam, scilicet, aeternam.

 Mortis
Id est, invidiae, et malae opinionis, ducentus eos in mortem, scilicet, aeternam.

 Foris
Simile 8. q. 1, licet ergo; et 63. dist., plebs; et 63. dist., nosse; et 63. dist., vota civium; et 63. dist., si forte; et de conse. dist. 1, iubemus.

 Ut cortina cortinam trahat
Id est, ut fidelis trahat infidelem, 28. q. 1, iam nunc.

 Iuxta illud
Evangelii.  Vel dic iuxta illud in canticis canticorum.

 Sicut seipsum
Id est, ad id quod seipsum.  Hoc adverbium sicut, non est sicutissimum, quia ordinata caritas prius debet incipere a seipso, 23. q. 5, si non licet.  Unde primo debet quis facere eleemosynam sibi, deinde proximo, de poen. dist. 3, sane cavendum; C. de servit., praeses.

 Illius
Scilicet, Christi.

 Caput enim viri
33. q. 5, cum caput.

 Consecrare inquit
Haec benedictio dicitur ab episcopo dum consecrat manus presbyterorum.  Et sic communis est haec benedictio episcoporum et presbyterorum, 16. q. 1, generaliter § ecce.

 Ubi
Id est, postquam.

 Unxit
Mystica fuit et invisibilis unctio Christi, quia nec in regem nec in sacerdotem fuit unctus, ut 2. q. 7, testes § his ita respondetur.

 Ex tunc
Id est, ex tempore Christi.

 Personam capitis
Id est, Christi, qui est caput ecclesiae.

 Differentia
Quod ostenditur 96. dist., duo sunt; et infra, de maior. et obed., solitae.

 In fronte
Ut de conse. dist. 5, de his; et de conse. dist. 5, novissime; et de conse. dist. 5, manus; in quibus habetur significatio istarum unctionum.

 In pectore
de conse. dist. 4, deinde; et de conse. dist. 4, presbyteri.

 Reddere rationem
Ut 36. dist., qui ecclesiasticis § ecce ad finem.

 Simplex sacerdos
de conse. dist. 4, presbyteri.

 Hanc
Scilicet, confirmationem in fronte soli episcopi conferunt, supra, de consuet., quanto, ubi de hoc.  Arg. contra 95. dist., pervenit, ubi presbyteri chrismabant in fronte.  Solutio: illud concessit Gregorius dispensative ad tempus propter scandalum, ut ibi expresse patet, alias sacerdos nihil conferret, ut in capitulo supra, de consuet., quanto.

 Summus sacerdos
Id est, episcopus, 2. q. 7, accusatio.

 Vicarii
68. dist., quorum vices.

 In qua
Simplex relatio est hic sicut ibi, mulier salvavit quae damnavit, quoniam alia fuit columba quae detulit ramum olivae in arca Noe, et alia quae descendit super Christum dum baptizaretur.

 In cataclysmo
Id est, in generali diluvio sive tempore diluvii.

 Revertens
Ad arcam Noe.

 Aliud quidem
Et sic colligitur hic quod alium ordinem habuit in substantia olim Levita, et alium hodie, alias videretur etiam ecclesia iudaizare in identitate.

 Pastoralis
de conse. dist. 1, nullus episcopus; et 45. dist., disciplina.  Ber.

 Propter historiam
Martialis unus de discipulis Petri, quem posuit Dominus inter discipulos cum dixit: nisi efficiamini sicut parvulus iste, non intrabitis in regnum caelorum, etc., quem postea Petrus cum alio, scilicet Matthaeo, ad praedicandum misit in Germaniam, qui cum iret mortuus est, et rediit collega ad Petrum.  Et Petrus ait: accipe baculum, et tangens eum dic ut in nomine Domini surgat et praedicet.  Et ivit quadragesima die a tempore mortis tetigit eum, et resurrexit et praedicavit, et ita Petrus removit a se baculum, et dedit subditis.  Designatur autem per baculum ea quae his versibus comprehenduntur: in baculi forma praesul datur haec tibi norma. // Attrahe per primum medio rege punge per imum. // Attrahe peccantes rege iustos punge vagantes // Attrahe sustenta stimula vaga morbida lenta.  Vincen.

 Mysticam rationem
Quia baculus habet in summitate recuruationem, quasi ad trahendum, quod non est necessarium Romano Pontifici, quia nullus ab illo divertere potest finaliter, quia ecclesia non potest esse nulla, 24. q. 1, pudenda, in fi.  Vel quia per baculum designatur coerctio sive castigatio, ideo alii pontifices recipiunt a suis superioribus baculos, quia ab homine potestatem recipiunt.  Romanus Pontifex non utitur baculo, quia potestatem a solo Deo recipit.

