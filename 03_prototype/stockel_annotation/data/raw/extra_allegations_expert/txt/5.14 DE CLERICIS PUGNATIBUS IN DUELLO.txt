X 5.14 DE CLERICIS PUGNATIBUS IN DUELLO

X 5.14.01 Porro

 Oblatum susceperit
Nec offerre nec oblatum suscipere debuit aliquo modo, quia hoc prohibitum est, 2. q. 5, monomachiam; et infra, de purg. vulg., per totum.  Sed potius debet omnia mala pati quam huic malo vel alii consentire, 32. q. 5, ita ne.  Quia facere debemus quod fieri debet de iure, 22. q. 2, faciat homo.

 Deponendus
Quia huiusmodi pugiles homicidae existunt, infra, de cleri. pug., Henricus.  Unde cum ad hoc accesserit, non potest quis promoveri, 51. dist., si quis post.  Nec dispensatur cum tali si mors vel membrorum mutilatio fuerit subsecuta, infra, de cleri. pug., Henricus.  Alias potest cum tali episcopus dispensare, ut infra sequitur.  Ber.

X 5.14.02 Henricus

 Pravam
Et reprobatam, infra, de purg. vulg., per totum; et 2. q. 5, monomachiam.  Quia Deum tentare videntur.

 Homicidae
Vere quantum ad propositum vel occasionaliter vel vere quandoque, ut hic patet.  Et sententia lata per talem probationem non transit in rem iudicatam, infra, de purg. vulg., significantibus.  Ber.

 Facto
Istis quatuor modis sive lingua aive adhortatione committitur directum homicidium.  De hoc dicitur supra, de homic., sicut dignum.

 Beneficium
50. dist., studeat; 28. dist., presbyterum.  Scilicet ne cogatur in cleri opprobrium mendicare, 93. dist., diaconi, ibi: mendicat infelix clericus etc.

