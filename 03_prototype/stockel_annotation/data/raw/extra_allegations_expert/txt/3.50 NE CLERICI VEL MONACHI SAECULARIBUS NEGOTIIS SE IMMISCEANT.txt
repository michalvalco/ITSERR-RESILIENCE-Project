X 3.50 NE CLERICI VEL MONACHI SAECULARIBUS NEGOTIIS SE IMMISCEANT

X 3.50.01 Multa sunt

 Pauca
Ut eorum exemplo omnia similia caveantur, et exempli causa pauca sunt exprimenda, 25. dist., unum § criminis appellatio; 24. q. 5, de Liguribus; et ff. ad leg. Aquil., ita vulneratus § ulti.  Sic quod uni dicitur, omnibus intelligitur esse dictum, 61. dist., miramur; et de poen. dist. 1, nunc autem.

 Appetit
32. q. 4, origo.

 Munera
14. q. 4, clerici; et 14. q. 4, quicumque; 11. q. 3, non licet; et 18. dist., quoniam quidem.

 Dare
14. q. 5, non sane.

 Conducere
Ad peccandum, quod non licet, 22. q. 4, si ad peccatum.  Vel pro saeculari quaestu prohibito clericis, quia nec per se nec per alium licet, 98. dist., negotiatorem; et 98. dist., fornicari.

 Lites
11. q. 1, te quidem.  Et quia criminibus materiam creare noscuntur, C. de iud., properandum, in princ.

 Rixas
46. dist. § 1; et in aliis per totum.

 Saecularibus
Supra, de postuland., clerici.

 Orphanorum
88. dist., decrevit.  Et in aliis pluribus capitulis.

 Conductores
Si tamen conductori succedunt, bene possunt in conductione remanere, ff. de decur., decurio, arg.

 Procuratores
In negotiis saecularibus, sed pro ecclesiasticis possunt, in Auth. de sanct. episc. § alium, coll. 99; et 21. q. 3, credo; et 21. q. 3, Cyprianus; et infra, ne cler. vel mon. saecul. neg., sacerdotibus.

 Ioculatorem
46. dist., clericum scurrilem.

 Aleas
35. dist., episcopus; 35. dist., ante omnia; et in Auth. de sanct. episc. § interdicimus, coll. 9; et supra, de vit. et honest. cler., clerici officia.

 Ornamentum inconveniens
21. q. 3, credo; et 21. q. 3, placuit; et supra, de vit. et honest. cler., clerici officia.

 In deliciis
35. dist., ecclesiae principes.

 Pondera
Supra, de empt. et vend., ut mensurae.

 Apostolos
Paulum scilicet, 21. q. 1, clericus, in fi.

 Canes
Infra, de cleri. ven., episcopum; et supra, de cleri. ven., omnibus; et 86. dist., qui venatoribus; et 86. dist., Esau; et 86. dist., an putatis.

 Nemo militans
21. q. 3, pervenit; 21. q. 3, credo; et 21. q. 3, placuit; et infra, ne cler. vel mon. saecul. neg., sed nec.

X 3.50.02 Sacerdotibus

 Procuratores
Sic supra, ne cler. vel mon. saecul. neg., non magnopere.  Sacris enim Dei sacerdotes vacare oportet assidue, 31. dist., sacerdotibus; et ff. de recepti., non distinguemus § 3.

 Ab ecclesia
Quia se fecerunt indignos veniendos contra ipsius prohibitionem, administrationem saecularem recipiendo.  Et frustra legis implorat auxilium qui committit in legem.  Sic supra, de immun. eccl., immunitatem.  Et ex hac littera sumunt quidam arg. quod laicus auctoritate huius canonis possit clericum occasione administrationis capere cessante privilegio clericali.  Quod est falsum, quia prohibiti sunt laici clericos avocare a divinis officiis, 21. q. 3, Cyprianus; et 88. dist., neque.  Unde si contra fecerint, non debent ex delicto proprio commodum reportare, arg. 16. q. 1, legi; et ff. de donat. inter vir. et uxor., haec ratio § 1; et ff. de regul. iur., non fraudantur § nemo; ff. de fur., itaque fullo § sed nemo.  Et unde sunt puniendi, privilegium habere non debent, 24. q. 1, didicimus.  Intelligo ergo quod tali clerico non subvenitur ab ecclesia postquam legitime admonitus est, ut hic dicit in principio.  Cum pro hoc delicto commonitus tertio, ab ecclesia sit alienus si non desistat, arg. infra, de sent. excom., in audientia.  Vel verius non debet ei ecclesia subvenire in fraude commissa in administratione, nec pecunia nec alio auxilio, cum alias ecclesia teneatur clericos defendere ab oppressionibus laicorum.

X 3.50.03 Non magnopere

 Obtentu
Arg. quod praetextu sive compensatione boni, malum non est faciendum, 1. q. 1, non est putanda; 14. q. 5, forte; et 27. q. 2, si tu abstines; et infra, de usur., super eo; 32. q. 4, sicut sanctius; 22. q. 2, primum; 22. q. 2, ne quis arbitretur.  Arg. contra 11. q. 3, quod praedecessor; 33. q. 5, tunc salvabitur; supra, de iureiur., pervenit 2.  Solutio: multiplex est recompensatio.  Quandoque enim recompensatur minus malum, ut maius evitetur, et haec compensatio penitus inhibetur, 14. dist., quod ait; nisi forte in una et eadem persona, 13. dist., duo mala; et 13. dist., nervi; et 33. q. 2, si quod verius.  Quandoque malum compensatur propter sequelam alicuius boni, ut cum quis committit furtum vel rapinam ut pascat pauperes, vel subtrahit debitum uxori causa continentiae, vel facit contra votum vel contra matrimonium, ut aliqua efficiatur Christiana.  Omnis talis compensatio inhibetur, ut in primis concordantiis, et 30. q. 1, nosse; 33. q. 5, si dicas; 32. q. 4, sic non sunt.  Quandoque compensatur damnum corporale propter bonum spirituale, et haec compensatio prohibetur, 55. dist., si evangelica.  Quandoque compensatur damnum corporale propter bonum corporale, ut cum femina amittit florem virginitatis, videlicet ut ei recompensetur in fructu sobolis.  Hoc non reprobatur, sed laudatur, ut 33. q. 5, tunc salvabitur.  Quandoque relaxatio iuris ecclesiastici recompensatur per acquisitionem aliquorum, et hoc similiter admittitur 23. q. 4, ipsa pietas, vers. item si inquiunt Donatistae.  Quandoque illicita communio alicuius recompensatur per acquisitionem plurium, 2. q. 1, multi; 11. q. 3, antecessor; et 11. q. 3, quod praedecessor.  Vel potest dici quod primum verum est.  Secundum sic exponitur, sub compensatione boni malum non est faciendum, id est, illud quod est de genere mali quod alias esset malum, nisi canonis auctoritate excusaretur, ut patet per contraria signata.

 Infra duorum
Verba ista habebis infra, ne cler. vel mon. saecul. neg., super specula, ubi de hoc.

 Misericordia
Nota quod abbates vel episcopi cum talibus dispensare non possunt.  Arg. contra infra, de sent. excom., cum illorum, in fi.  Sed hoc ad terrorem aliorum et cautelam statutum fuit, vel quo ad dignitates hoc intelligitur.  Ber. 

X 3.50.04 Sed nec procurationes

 Villarum
16. q. 1, de praesentium; 21. q. 3, pervenit; 21. q. 3, credo; 21. q. 3, placuit; et supra, ne cler. vel mon. saecul. neg., multa; et supra, ne cler. vel mon. saecul. neg., sacerdotibus; et supra, ne cler. vel mon. saecul. neg., non magnopere, cum concordantiis ibi positis.

 Nemo
Supra, ne cler. vel mon. saecul. neg., multa; et supra, ne cler. vel mon. saecul. neg., sacerdotibus; et supra, ne cler. vel mon. saecul. neg., non magnopere.

 Districtius
Arg. quod dignitas personae aggravat peccatum, 32. q. 5, qui viderit; supra, de iureiur., cum quidam, ubi de hoc; et 40. dist., homo Christianus; et 25. q. 1, nulli fas.

X 3.50.05 Clericis

 Concilio Toletano
23. q. 8, his a quibus; infra, ne cler. vel mon. saecul. neg., sententiam; infra, de rapt., in archiepiscopatu; et 24. q. 3, illud sane.

 Aut iudicent
Per se quidem iudicare non debet praelatus aut clericus quicumque qui habet iurisdictionem vel ipsemet inferre, vel consilium dare aut sententiam dictare nec etiam interesse, infra, ne cler. vel mon. saecul. neg., sententiam.  Quia efficeretur irregularis et deponeretur, infra, de excess. praelat., ex litteris, et hic.  Debet ergo praelatus habens iurisdictionem temporalem committere generaliter alicui laico, ut faciat de omnibus malefactoribus vindictam iuxta illud: homicidas et maleficos non patiaris vivere, 23. q. 5, rex debet; 23. q. 5, si homicidium; 23. q. 5, qui malos.  Quoniam multa licent in genere, quae non licent in specie, supra, de offi. ord., si sacerdos; 8. q. 1, quid autem; de conse. dist. 2, non prohibeat.  Et si ex mandato generali aliquos interficiat, non imputaretur ei, 23. q. 5, de occidendis, arg. 2. q. 8, hortatu; et 2. q. 8, omni tempore.  Sed quid si ad eum appellaretur qui delegavit?  Iterum deleget alii, quia per se hoc facere non debet, ut hic dicit, et 23. q. 8, his a quibus; infra, ne cler. vel mon. saecul. neg., sententiam.

 Praepositi saecularis
Supra, ne cler. vel mon. saecul. neg., sed nec; et supra, de vit. et honest. cler., clerici officia.

 Excommunicationi subiaceat
Et sic videtur quod sit canon latae sententiae, supra, de immun. eccl., non minus.

X 3.50.06 Secundum instituta

 Causa lucri
Sed causa necessitatis possunt, supra, ne cler. vel mon. saecul. neg., multa, ad fi.

 Firmas
Quia suspicionem habet cupiditatis, et quasi negotiatio est, arg. supra, ne cler. vel mon. saecul. neg., multa.  Hoc intellige suo nomine, ut hic dicit, sed nomine monasterii causa necessitatis licitum est, supra, ne cler. vel mon. saecul. neg., multa, in fi.

 Neque laici
Nullam dispositionem de rebus ecclesiasticis laici habere debent, supra, de aetat. et qualit., ex ratione.  Quos obsequendi manet necessitas, non auctoritas imperandi, 16. q. 7, non placuit; et 16. q. 7, laicis; et supra, de consti., ecclesia, ubi de hoc; et supra, de rebus ecc. non alien., cum laicis.

X 3.50.07 Relatum

 Appellatione remota
Maxime quia idem etiam si non apponatur, quia in huiusmodi correctionibus non admittitur appellatio, supra, de appell., reprehensibilis; et supra, de appell., cum speciali, in fi.; et supra, de appell., ad nostram.  Ber.

 Eis eiectis
In poenam illorum.  Episcopus illud auctoritate sua facere posset, arg. 16. q. 6, de lapsis; 18. q. 2, abbates.  Sed si non delinquunt, eos expellere non potest, 16. q. 7, inventum; 56. dist., satis perversum.  Nec etiam arctiorem regulam potest eis imponere, arg. 32. q. 1, integritas; supra, de eccl. aedif., ad audientiam 2.  Item dicitur hic quod universitas delinquere potest, arg. 25. q. 2, ita nos; et 7. q. 1, sicut vir; et ff. quod metus cau., metum § animadvertendum.

 Inducas
Sed qualiter ibi erunt?  Refert qualiter introducantur et qualiter expulsi sint, an in perpetuum an ad tempus donec illi corrigantur et revertantur, arg. infra, de divort., gaudemus; C. de poe., servus; 81. dist., dictum, et hic in fine dicitur.

 Impiorum
23. q. 7, quicumque; et 23. q. 7, si de rebus.

X 3.50.08 Sicut te accepimus

 Clericis in sacris
Sed quare isti prohibentur exercere officium tabellionatus, dum tamen abstineant a saevis scripturis sive sententiis?  Dicas quod isti passim utebantur officio illo in omnibus causis in quocumque foro, ut habetur in integra.  Vel verior est illa ratio, officium illud extraneum est ab officio clericorum saltem in ordine sacro, 20. q. 3, eos, quia genus negotiationis est etiam abstinendo a criminalibus, maxime si competentia beneficia habent, arg. supra, de postuland., clerici.  Sed numquid in causa ecclesiastica sive spirituali coram ecclesiastico iudice possunt esse tabelliones?  Videtur quod non, quia simpliciter prohibentur, unde generaliter intelligendum est, arg. 19. dist., si Romanorum; et infra, de privileg., quia circa; ff. de servitu. urb. praed., si servitus.  Arg. contra supra, de probat., quoniam; 27. q. 2, multorum.

X 3.50.09 Sententiam sanguinis

 Sanguinis
Episcopi non possunt sententias sanguinis ferre, infra, de excess. praelat., ex litteris; et supra, ne cler. vel mon. saecul. neg., clericis, ubi de hoc.  Nec dare consilium, nec interesse, nec dictare, nec scribere sententiam, ut hic dicit, et 23. q. 4, illud.  Sed aliis debent vices suas committere, ut dictum est supra, ne cler. vel mon. saecul. neg., clericis; et arg. praedictae decretalis 23. q. 4, illud; et 2. q. 7, sicut.  Licet secundum leges non possit delegare nisi cum iudex necessariam habeat causam proficiscendi, ff. de off. eius cui man. est iur., quaecumque.  Sed si interest tantum, numquid propter hoc efficitur irregularis, ut propter hoc deponatur?  Non videtur quod debeat deponi.  Sed alias debet puniri, quia interfuit contra praeceptum huius canonis.

 Principum
Supra, ne cler. vel mon. saecul. neg., clericis; et supra, ne cler. vel mon. saecul. neg., sed nec.  Ber.

 Adustionem
Ex hoc videtur quod ecclesia poenam adustionis infligere non debet, et sic est contra illud infra, de crim. falsi, ad audientiam, ubi dicitur quod nota cum ferro candenti ponitur in fronte.  Sed illud intelligitur ita quod ad effusionem sanguinis non procedat.

 Monomachiis
Id est, de pugnis singularibus.  Dicitur enim monomachia a monos, quod est unum, et machia, pugna, quasi pugna unius contra alterum.

X 3.50.10 Super specula

 Leges vel physicam
C. de episc. et cler., repetita; et C. de episc. et cler., parabolani.

 Duorum mensium spatium
A tempore scientiae huiusmodi constitutionis sive publicationis connumerandum.  Et nisi destiterint, ipso iure sententiam excommunicationis incurrunt, ut infra sequitur.  Verba ista quae hic ponuntur usque ibi, verum quia, sunt Turonensis concilii, supra, ne cler. vel mon. saecul. neg., non magnopere.

 Audiantur
Tamquam ipso iure excommunicati, alias etiam monachi et canonici regulares ab advocatione repelluntur, supra, de postul. praelat., gratum; et 16. q. 1, alia; et 16. q. 1, placuit; et 16. q. 1, monachi; et 16. q. 1, de praesentium; et 15. q. 2, observandum, in fi.  Nisi pro utilitate ecclesiae suae abbate nihilominus imperante, ut in praedicto capitulo 16. q. 1, monachi.

 Amittant
Dic ut supra, ne cler. vel mon. saecul. neg., non magnopere.

 Facto
Sic ipso facto negamus Deum, 22. q. 5, cavete.  Et ipso facto amittit quis privilegium suum.  Sic supra, de vit. et honest. cler., ex litteris, ubi plures concordantiae de hoc.

 Praedictis poenis
Scilicet quod promoveri non possunt sine dispensatione Apostolicae sedis et aliis superius positis.

 Bellatorum
Id est, praedicatorum, qui possunt haereticis resistere auctoritate divinae scripturae, qui contra nos surgunt et ex adverso impugnant nos, quos praelati ecclesiarum de sua diocesi expellere tenentur in tantum, quod si negligentes extiterint, ab administratione removeantur, infra, de haeret., excommunicamus itaque, in fi.

Presbyteros
Ad omnes praedictas personas poena ista extenditur, etiam si huiusmodi personatus curam animarum non habeat, quia idem iudicium est de personatibus curam animarum non habentibus, sicuti de beneficiis curam animarum habentibus annexam, supra, de elect., dudum ecclesia.  Et quod habentes curam animarum tenentur, patet quia qui ad curam animarum eligitur, debet primo promoveri ad ordinem sacerdotii.  Alias sit in eas ipso iure privatus, supra, de praeben., extirpandae § qui vero, et in propria persona deservire, nisi in duobus casibus, ut ibi dicitur.  Et idem iudicium de personatibus et de habentibus curam animarum est habendum, ut in praedicta decretali supra, de elect., dudum ecclesia; et supra, de praeben., de multa.  Maior enim ratio est de habentibus curam animarum quam de personatibus non habentibus curam animarum.  Credo quod nullus archidiaconus, decanus, plebanus, praepositus, cantor, et nulli qui habent personatus et qui habent curam animarum possint audire leges vel physicam propter poenam istius constitutionis, nulla facta distinctione ex quo tales sunt, nisi aliam interpretationem super hoc viderent, quia Papa nullam adhibuit interpretationem, ergo nec nos adhibere debemus, 2. q. 5, consuluisti; et supra, de translat., inter corporalia.  Sufficit enim quod ita scriptum est, ut 6. q. 3, scriptum est; et ff. qui et a quib. man. lib., prospexit.

 Ab his
Scilicet legibus vel physica, de quibus praemissum est supra.  Ber.

 Spatium praescriptum
Duorum mensium connumerandorum a tempore publicationis huius constitutionis, quia ante publicationem nemo tenetur, supra, de consti., cognoscentes.  Ex quo enim constitutio publice promulgata est et publicata, quilibet tenetur ad eius observantiam post duos menses, in Auth. ut fact. novae const., circa princ., coll. 5; 16. dist., quod dicitis; supra, de postul. praelat., ad haec; sed ante non, arg. 32. q. 4, dixit Sara.; 82. dist., proposuisti.  Sed cum ista constitutio sit iam diu publicata, nullus habet excusationem.  Sed numquid episcopi possunt tales absolvere?  Credo quod sic, quia conditor huius constitutionis non retinuit sibi absolutionem, et ideo aliis relicta videtur, infra, de sent. excom., nuper; infra, de crim. falsi, dura; et supra, de praeben., de multa, in fi.

 Hoc extendi
Scilicet praemissas poenas de quibus superius facta mentio est, scilicet quod sint excommunicati et in nulla causa patrocinium praestantes audiantur.  Et ita videtur quod isti spem promotionis amittunt, nisi cum eis per sedem Apostolicam fuerit dispensatum, sicut dicitur supra de monachis, quia pronomen hoc ostendit omnes poenas supradictas.  Sed hoc non credo quod isti propter hoc sine dispensatione domini Papae promoveri non possint, et quod dicit, hoc extendi etc., respicit tantum quod dixit supra excommunicati, et quod in nulla causa eorum patrocinium admittatur, quia si hoc voluisset, hoc dixisset de istis quod dixit de illis, arg. supra, de translat., inter corporalia; supra, de decim., ad audientiam.  Et poenae non sunt ampliandae sive odia, sed potius restringendae, de poen. dist. 1, poenae; ff. de lib. et post., cum quidam; ff. de hered. instit., qui testatur § ulti.  Et illa clausula, nisi forte ex misericordia etc., respicit tantum praecedentia et non subsequentia, arg. supra, de appell., inquisitioni.  Tutius est dicere quod incurrat omnes poenas praedictas, cum littera hoc expresse dicat, dum dicit hoc extendi etc., et supra dum dicit praedictis poenis obnoxii.  Ber.

BOOK IV

