X 3.30 DE DECIMIS PRIMITIIS ET OBLATIONIBUS

X 3.30.01 Decimam partem

 Ad convivium
13. q. 1, ecclesias § his itaque.  Ber.

 Diffinitae
In qua quantitate dari deberent.  Ber.

 Magistrorum
Nota hic arg. quod opiniones magistrorum sunt fovendae.  Unde Innocentius opinionibus magistrorum non vult derogare, supra, de restit. spol., litteras; et infra, de sent. excom., officii.  Et dicit lex quod ius constare non potest, nisi sit aliquis iurisperitus per quem possit in melius perduci, ff. de orig. iuris, necessarium § post originem.  Laur.

 Licebat
Non licentia dispensationis sed iuris communis.

 Pentateucho
Liber est sic dictus a penta, quod est quinque, et teuchos, quod est volumen, quia in uno volumine quinque libri Moysi continentur.  Ala.

 In primitiis
Primitiae enim tamquam debitae exiguntur, sicut et decimae, arg. 16. q. 1, revertimini; 32. dist., praeter hoc; et infra, de decim., quamvis.  Sed numquid in pecudibus datur primogenitum?  Hug. dicit de ducentis unum dandum loco primitiarum.  Sed quid si tot non habeat capita?  Tunc solvat aestimationem secundum quantitatem illius numeri.  Durum videretur dare primogenitum si forte non haberet ultra duo capita vel tres, alias minimum esset si haberet quadringenta vel quingenta sive mille.  Laur.

X 3.30.02 Novum genus

 A clericis
Hoc intellige de dote ecclesiae de qua clerici non debent dare decimas, ut 16. q. 1, questi.  Sed de praediis propriis sive patrimonialibus clerici debent solvere decimas, ut 16. q. 1, si quis laicus.  Et hoc sive praedia sint in propria parochia clericorum sive in aliena.  Ber.

 A Levitis
Scilicet paribus, quoniam summis sacerdotibus inferories decimas solvebant, supra, de decim., decimam.  Vel non accipiebant Levitae a Levitis, quibus spiritualia ministrabant.  Tanc.

 Debent
Videtur contradicere principio.  Sed intellige principium capituli de dote ecclesiae, ut dixi.  Quod hic dicit intellige de patrimonialibus.  Vel posses intelligere quod hic dicit de clericis coniugatis, qui ab aliis clericis spiritualia recipiunt, et hoc innuit littera, et ita planum est.  Ber.

X 3.30.03 Ex multiplici

 Quamdiu viveret
Hic simpliciter et pure facta fuit compositio super decimis.  Ergo de omnibus praesentibus et futuris intelligendum est.  Unde si postea alias possessiones monachi acquisierunt, sub eadem compositione intelliguntur, infra, de privileg., quia circa.

 Quietas clamavit
Arg. quod rebus nondum habitis possit quis renunciare, ff. de acq. hered., is qui.  Arg. contra ff. de regul. iur., qui potest.  Solutio: non potest quis renunicare iuri antequam sibi competat, ut ibi dicitur.  Pacisci tamen potest, ut ff. de pacti., et heredi § filiusfamilias; et C. de pacti., condicionibus, et hic.  Rich.

 Intentionis
Nota secundum intentionem domini Papae privilegium fore intelligendum.  Sic etiam rescriptum quo conceditur beneficium, supra, de praeben., cum olim; et supra, de rescript., mandatum.  Item arg. quod Papa per suum privilegium sive rescriptum non vult facere alicui praeiudicium, supra, de offi. ord., licet; et supra, de auctor. et usu pal., ex tuarum; et supra, de offi. deleg., super eo.  Et hoc ideo est hic, quia privilegium illud fuit tacita veritate impetratum.  Unde non valuit, quod si dixisset, privilegium non fuisset concessum, supra, de rescript., super litteris.

 Eandem conventionem
Et ita patet quod conventio potest intervenire in spiritualibus, saltem inter ecclesiasticas personas, infra, de decim., suggestum; et infra, de decim., nuper; et supra, de transact., statuimus.  Sed ad hoc ut compositio sit perpetua, debet auctoritas episcopi intervenire, ut supra, de transact., de caetero; et supra, de transact., statuimus.  Alias erit personalis, ut supra, de transact., veniens.  Et hic fuit compositio personalis, quia auctoritas superioris non intervenit, ut patet ex eo quod dicit supra, quamdiu viveret.  Et sic in vita sacerdotis tantum duravit compositio.

 Contineatur
Nam si de compositione facta fuisset mentio in privilegiis et ex certa scientia, Papa derogasset huic compositioni, arg. supra, de rescript., nonnulli; et infra, de capell. monach., ex parte.  Ber.

X 3.30.04 Commissum

 Monachi
Non dicit hic de quibus monachis.  Unde si intelligis capitulum de Cisterciensibus, loquitur de possessionibus quas non excolunt suis sumptibus et laboribus de quibus solvere debere decimas, infra, de decim., ex parte tua 1.  Vel forte per subtractionem illarum decimarum parochialis ecclesia enormiter laedebatur, quod esse non debet, infra, de verb. sign., quid per novale; arg. C. de precib. imper. offer., quotiens.  Si vis intelligere de aliis monachis, planum est qui decimas solvunt, nisi de novalibus cultis suis sumptibus et de nutrimentis animalium, infra, de decim., ex parte tua 1.

 Integritate
Sic infra, de decim., pervenit; et infra, de decim., non est; et infra, de decim., cum homines; et infra, de decim., tua 2; et 16. q. 1, si quis laicus; ff. de publican., imperatores.  Ber.

 Pascuis
Quae ergo dicuntur novalia a quibus omnes religiosi sunt exempti?  Dicas quod illa dicuntur novalia, quorum non erat memoria quod culta fuissent, infra, de verb. sign., quid per novale.  Et quae prius erant quasi inutilia, ut montana, paludes unde parochialis ecclesia nihil ante percipiebat, vel ita modicum quod sine laesione poterat amittere illud, et ita ista pascua non erant prius inutilia vel area sive domus, unde non deberent dici novalia per capitulum infra, de verb. sign., quid per novale.

X 3.30.05 Pervenit

 Molendinorum
Etiam si sit ad ventum, infra, de decim., ex transmissa.  Ber.

 Foeno
De omnibus enim quae fidelis homo acquirit, debet solvere decimas, infra, de decim., ex transmissa.  Et de venatione et de militia, 16. q. 1, decimas; et 16. q. 7, quicumque.  Ber.

 Lana
In pecudum fructu lac lanaque foetus habetur, ff. de usuri., in pecudum; et Inst. de rerum div. § in pecudum.

X 3.30.06 Nuncios

 De apibus
Et omni fructu licite acquisito, infra, de decim., ex transmissa.  Sive de animalibus, supra, de decim., pervenit; sive intuitu praediorum, sive intuitu personae, supra, de paroch., significavit; et infra, de decim., pastoralis.  Ber.

X 3.30.07 Cum homines

 Parochiani
Arg. decimas esse dandas illi ecclesiae, ubi quis accipit ecclesiastica sacramenta etiam praediales.  Tamen contrarium est verum, quod praediales potius dari debent illi ecclesiae in cuius territorio sita sunt praedia, supra, de paroch., significavit.  Nisi consuetudo in contrarium esset, infra, de decim., cum sint homines.  Ber.

 Non decimatis
De omnibus enim satis et plantatis et de omnibus fructibus possessionum et animalium, et omnibus fructibus ratione praediorum provenientibus, nullis expensis deductis decimae sunt solvendae, infra, de decim., non est; et infra, de decim., tua 2.  De aliis vero quae proveniunt ex negotiatione et artificio deducendae sunt expensae et de residuo persolvendae decima, infra, de decim., pastoralis.

 Fructibus collectis
Id est, quam citius et competentius solvi possunt, quia tardius dare peccatum est, 16. q. 1, decimae.  Et qui non facit statim, in mora intelligitur, unde periculum decimarum ad ipsum spectat, ff. de leg. 1, cum res § ulti.; et supra, de commod., cum gratia.  Sed quid si sacerdos tunc recipere noluerit?  Non est periculum illius, ff. de solut., qui decem.  Si tamen postea sacerdos voluerit recipere, rursus incipit esse rusticus in mora, ff. de act. emp. et vend., si per emptorem § quod si eodem; ff. de novi operis nunc., praetor § penulti.; ff. quod legat., diversum § ulti.  Semper enim posterior mora nocet ei per quem fit, ff. de peric. et comm. rei vend., illud; ff. de usuri., debitor.  Ala.

 Dignam satisfactionem
Sic 16. q. 7, quicumque; et 16. q. 7, omnes decimae; et 16. q. 1, si monachus.

X 3.30.08 Dilecti

 Conduxistis
Si propria non sufficiunt, licitum est clericis conducere aliena praedia, ut hic patet, et in Auth. de sanct. episc. § aliud, coll. 9.  Et sic non obstant quae consueverunt signari pro contrariis, infra, ne cler. vel mon. saecul. neg., multa; infra, ne cler. vel mon. saecul. neg., sacerdotibus; et infra, ne cler. vel mon. saecul. neg., non magnopere; et 86. dist., pervenit.  Ber.

 Enormiter
In hoc casu perditur privilegium, infra, de decim., suggestum; et infra, de verb. sign., quid per novale.

 Nec fuit intentionis
Forte habebant isti etiam monachi privilegium, ut de laboribus suis decimas non darent.  Sed istud privilegium Papa non vult extendi ad conductitias possessiones.  Et si debet considerari scribentis intentio, supra, de rescript., mandatum; et supra, de rescript., ad aures; et supra, de praeben., cum olim; et supra, de praeben., cum causam; 35. q. 3, quod scripsi; et supra, de decim., ex multiplici.

 Componatis
Et sic compositio bene potest fieri super decimis.  De hoc dixi supra, de decim., ex multiplici.

X 3.30.09 Suggestum

 Privilegia
Arg. quod diversitatem temporum et varietatem rerum privilegia sunt varianda, arg. 63. dist., quia sancta § verum; et infra, de cons. et affin., non debet; 12. q. 1, videntes.  Sed contra, quia privilegia perpetua firmitate constare debent, 25. q. 2, privilegia ecclesiarum et sacerdotum; et 25. q. 2, privilegia ecclesiarum et monasteriorum.  Solutio: quod ibi dicitur verum est, et generale quod perpetua sunt et immutabilia.  Sed quod ibi dicitur, causale est.  Et causa nova superveniente bene perditur privilegium.  Puta si quis abutatur privilegiis, 11. q. 3, privilegium; et 74. dist., ubi ista didicisti.  Item propter delictum civium perditur privilegium, 25. q. 2, ita nos.  Item per negligentiam spatii decem annorum, ff. de nund., nundinis.  Item per contrarium factum, supra, de praeben., pro illorum; et supra, de consti., cum accessissent; et infra, de privileg., si de terra.  Item cum enorme praeiudicium alii inducit, ut hic, et infra, de verb. sign., quid per novale; et supra, de decim., dilecti.

 Querelam saepe proponunt
Ubi enim privilegium ex post facto recidit ad iniquum compendium, principis est aestimatio, ff. de regul. iur., Neratius, in fi.  Quia beneficia principalia ipsi principes solent interpretari, ff. de vulg. et pup., ex facto.  Simile 63. dist., quia sancta § verum.

X 3.30.10 Ex parte tua

 Praedecessores
Scilicet Paschalis ii et Gregorius, 16. q. 1, decimas; 12. q. 1, quia tua.

 Laborum suorum
Hoc intellige de propriis possessionibus et non de conductis ad firmam, supra, de decim., dilecti.  Quia vero de decimis monachorum varie loquuntur iura, ideo nota quod monachi in primitiva ecclesia decimas dabant de praediis et laboribus suis, tamquam laici, arg. 16. q. 1, alia causa; et 16. q. 1, generaliter; et 12. q. 1, duo, in fi., usque ad tempus Paschalis ii.  Postea vero idem Paschalis et concilium Maguntinum statuerunt, quod nec monachi nec religiosi nec aliqui communiter viventes decimas de suis laboribus solverent, 16. q. 1, questi; et 16. q. 1, decimas.  Tempore vero procedente Hadrianus Papa solis Cisterciensibus, Hospitalariis, Hierosolymitanis seu Templariis concessit hoc privilegium, ut de laboribus suis quos propriis manibus excolunt, decimas solvere non tenerentur.  Aliis vero monachis tantum de novalibus, quae colunt suis manibus et de hortis et nutrimentis animalium suorum, ut hic dicitur, et sic modo servatur.  Et ita est tenendum quod Cistercienses, Templarii et Hospitalarii decimas de suis possessionibus, quas suis laboribus excolunt, solvere non tenentur, ut hic dicitur et in duobus proximis capitulis infra, de decim., licet; et infra, de decim., ad audientiam.  Nisi pacto ad hoc teneantur, supra, de decim., ex multiplici.  Vel nisi parochialis ecclesia enormiter laederetur, supra, de decim., dilecti; et supra, de decim., suggestum; et infra, de verb. sign., quid per novale.  Vel nisi solvendo renunicaverint privilegio suo, infra, de privileg., accedentibus; et infra, de privileg., si de terra.  Et haec quae dicta sunt, vera sunt de monachis qui populum non regunt.  Sed si monachi habent populum, bene possunt recipere decimas personales et praediales, 16. q. 1, moderamine.  Hodie vero abbates Cistercienses et alii qui simili gaudent privilegio, de possessionibus quas acquisierunt post concilium generale vel de caetero acquirent, solvere tenentur decimas, infra, de decim., nuper.  Tanc.

 De novalibus
Quid sit novale, dicitur infra, de verb. sign., quid per novale; et infra, de privileg., consultationi.

X 3.30.11 Licet de benignitate

 Propriis manibus
Et sic loquitur de Cisterciensibus, Templariis et Hospitalariis, quibus hoc privilegium concessum est, supra, de decim., ex parte tua 1.  Ber.

 Traditis
Ad hoc enim non extenditur privilegium, nec ad illas quas conducunt ab aliis ad firmam, supra, de decim., dilecti.  Et sic privilegium intelligitur de propriis possessionibus quas colunt propriis sumptibus.

X 3.30.12 Ad audientiam

 Interpretatione
Et male, quia privilegium principis largissime interpretandum est, infra, de verb. sign., olim; et supra, de dona., cum dilecti; et C. de bon. quae liber., cum multa, in fi.; ff. de constit. princ., beneficium; et ff. de re iud., quidam consulebant.  Et infamiam iuris incurrit qui privilegium principis stricte interpretatur, C. de legi. et const., quae ex relationibus.  Et verba calumnianda non sunt, ff. ad exhib., quaestionis.

 Asserunt
Et male, quia si verbum esset ambiguum, latissima esset interpretatio facienda, ff. de constit. princ., beneficium.  Vel ipse idem princeps deberet suum privilegium interpretari, C. de legi. et const., si imperialis; et infra, de sent. excom., inter alia; et supra, de iudic., cum venissent; 11. q. 3 § ex his.  Et privilegium aliquid debet concedere, alias inutile esset, infra, de privileg., in his.

 Intelligeremus
Arg. quod a forma verborum sine certa scientia non est recedendum, 31. dist., omnino; ff. de leg. 3, non aliter; et 31. q. 1 § quomodo virginibus; C. de caduc. toll., et nomen § si vero; et de conse. dist. 4, si quis presbyter; et supra, de translat., inter corporalia; et C. de pecul. eius qui libert., longe; 28. q. 1, sic enim, vers. cum vero dicit, ego dico non dominus.

X 3.30.13 Quoniam

 Parochiam
Quid si sint insulae?  Considerandum est cui provinciae adhaereant et de illa provincia sunt, et ibi debent decimas, et ibi iudicentur, ff. de iud., insulae.

 Tua parte
Eandem quam de antiquis percipis et non maiorem, quia non debent in his duplici iure censeri, 12. q. 2, cognovimus; et infra, de decim., cum in tua; et infra, de censib., ecclesiis.  Haec est quarta, 10. q. 3, unio.  Vel intellige secundum diversam consuetudinem locorum, supra, de sepult., certificari.  Arg. contra infra, de decim., cum contingat, ubi dicitur quod de iure communi ad parochiales ecclesias pertinet perceptio decimarum, et ibi solvitur.

 Eidem ecclesiae
Sed nonne dabuntur ubi coloni recipiunt spiritualia, 16. q. 1, questi.  Respondeo non, quia decimae et tributa dantur ratione praediorum et non personarum, ff. de publican., imperatores; 16. q. 1, si quis laicus; et 16. q. 1, decimae; et ff. de censi., forma censualis § si vero quis.

X 3.30.14 Parochianos

 Domino
Ut 16. q. 1, revertimini; et 16. q. 1, decimae sunt; et 16. q. 7, omnes decimae.

 Quasi debitum
Istud quasi, non est similitudinarium, sed expressivum veritatis, sicut illud, quasi unigeniti a patre.  Et ex debito requiruntur, infra, de decim., tua 2; et 16. q. 1, decimae; et 16. q. 1, statuimus; et 13. q. 2, qui oblationes.

X 3.30.15 Ad haec

 Sanctuarium
8. q. 1, Apostolica; et infra, de iure patron., consuluit.  Ber.

 Resignaverit
Et ita laicus decimas possidere non potest, 16. q. 7, decimas quas in usum; et supra, de praescrip., causam quae.  Et sic in feudum dari non possunt de novo.  De hoc dicitur infra, de decim., quamvis.  Et ideo si non restituat, debet excommunicari.

X 3.30.16 De terris

 Persolvendas
Is enim ad quem spectat fructuum perceptio, fructuum onera subire compellitur, ff. de usufru., si pendentes § penulti.; et ff. de usufru., hactenus; et ff. de pacti., inter debitorem; et ff. de censi., forma § si vero quis.  Et ita ratione praediorum solvere debent decimas, et non ratione personarum, quia non sunt de corpore ecclesiae.  Unde personales decimas non persolvunt.

 Compellas
Prout traditur infra, de usur., post miserabilem; et infra, de usur., quanto.

X 3.30.17 Quamvis sit grave

 Disponere
Quod omnino eis non licet, quia de rebus ecclesiasticis nulla est laicis attributa potestas, 96. dist., bene quidem; 16. q. 7, laicis; et supra, de consti., ecclesia; et supra, de rebus ecc. non alien., cum laicis; et 89. dist., quoniam in quibusdam; et 89. dist., indicatum.  Et tales laici excommunicandi sunt, 16. q. 7, nullus laicorum.

 Concesserit
Laici enim decimas sine peccato non possunt retinere, 1. q. 3, pervenit; et infra, de decim., prohibemus.  Sed numquid possunt dari laicis in feudum?  Dicendum est quod non, quia decimae sunt cibus in domo domini, 16. q. 1, revertimini; et 16. q. 7, decimas.  Debent eis dari a quibus spiritualia recipiuntur, 13. q. 1, ecclesias § his ita.  Et praeterea feudum transit ad heredes, sed decimae non, supra, de decim., ad haec.  Et ita laicis concedi non possunt in feudum, quia eas possidere non possunt, supra, de praescrip., causam quae; et 16. q. 7, decimas quas in usum; et 1. q. 3 § potest, in vers. item decimae Deo mandante etc.  Et hoc ideo quia dantur intuitu divini obsequii, 13. q. 1, ecclesias § his ita; et 16. q. 1, questi; et supra, de decim., novum; et infra, de decim., tua 2.  Unde in laicum cadere non possunt, sicut nec ius eligendi, supra, de elect., sacrosancta; et supra, de elect., Massana.  Fructus vero decimarum bene possunt concedi laico ex causa ad tempus vitae suae, sed non in feudum, supra, de loc. et cond., vestra, quia etiam possent vendi ad tempus, infra, ne prael. vic., querelam.  Sed ius percipiendi quod est mere spirituale, non potest eis in feudum dari vel etiam ad tempus rationibus praemissis concedi.  Et est simile cum dicimus vitulum, fructum vaccae demonstramus, non ius sed corpus, ff. de evict., vaccae.  Et sic hodie decimae in feudum dari non possunt sicut nec alia feuda, supra, de feud., insinuatione.  Et ea fuit causa quare olim antiquis temporibus dabantur in feudum laicis, et etiam alia feuda, ut videlicet defenderent ecclesias ab haereticis et ab aliis oppressoribus.  Postea vero cum causa cessavit, immo expresse fuit prohibitum, quia sine peccato laici non possunt eas retinere, supra, de his quae fi. a prael., cum Apostolica; et infra, de decim., prohibemus.  Et decimas ab antiquo concessas adhuc possident laici et eorum successores, tamen si aliqua novalia consurgunt, in decimatione non accrescunt eis, infra, de decim., tua 2, propter rationem quae ibi redditur in fi.  Ber.

 Succidatur
Id est, suspendatur, ut innuit littera sequens: donec etc.  Vel succidatur, id est, deponatur, et haec expositio probatur, 23. q. 4, ipsa pietas.  Sed primum verius videtur.

X 3.30.18 Cum sint homines

 Non est nobis facile
Quia quod a sanctis patribus non est diffinitum, nec nos diffinire debemus, 2. q. 5, consuluisti.  Et quod Apostolus non diffinivit nec nos diffinire debemus, 31. q. 1, quod si dormierit.

 Diversae
Non tamen adversae.  Sic supra, de his quae fi. a prael., cum Apostolica.  Quidam enim ibi dicunt dandas esse decimas, ubi recipiuntur ecclesiastica sacramenta, supra, de decim., novum; et 16. q. 1, questi.  Alii dicunt quod ibi debent dari ubi praedia sita sunt, supra, de decim., quoniam; et supra, de paroch., significavit; et 16. q. 1, si quis laicus.  Sed facile est solvere hanc diversitatem.  Ibi debent dari personales decimae, ubi quis recipit ecclesiastica sacramenta.  Et si habet praedia in alia parochia, ibi debet dare decimas illorum praediorum, ut supra, de paroch., significavit; et infra, de decim., ad Apostolicae.  Si habet praedia in eadem parochia ubi audit divina, ibi debet dare decimas praediales et personales.  Et sic diversitas illa potest intelligi, nisi consuetudo praescripta sit contraria, ut dicit hic.  Ber.

 Ad consuetudinem
Nota quod in decimis persolvendis consuetudo attenditur.  Sic infra, de decim., ad Apostolicae; et infra, de decim., in aliquibus, in fi.  Et intelligo quod illa consuetudo sit praescripta, per quam iuri communi praeiudicatur quae est optima legum interpres, alias non credo locum habere consuetudinem, ut supra, de consuet., cum dilectus.

 Difficile
Non tamen impossibile, quia quod vix sit tamen fit.  Simile ff. de iud., vix certis.  Quia si decimae illae sint infra limites alterius episcopatus non adhaerentes limiti, bene possunt tunc praescribi, dummodo habuerint titulum ex quo causam habent praescribendi, infra, de decim., dudum; supra, de praescrip., ad aures, quae sic intelligitur.  Si vis intelligere difficile, id est, impossibile, quasi non possit percipere decimas in alieno episcopatu.  Tunc intellige de decimis in limite positis et limiti adhaerentibus, quia illae praescribi non possunt, quia sic per consequens.  Et limes praescribi posset, quod fieri non potest ne fines episcopatuum confundantur, ut hic dicit, et 16. q. 3, quicumque; et 16. q. 3, licet in regulis; et 16. q. 3, inter memoratos.  Et idem est in parochiis limitatis, supra, de paroch., super eo.  Et sic intellige quod hic dicit.  Ber.

X 3.30.19 Prohibemus

 Periculo
Sic 16. q. 1, quoniam quicquid; et supra, de his quae fi. a prael., cum Apostolica.

 Laicos
Nec etiam in clericos sine auctoritate episcopi, 16. q. 1, quoniam quicquid; et supra, de his quae fi. a prael., cum Apostolica; et infra, de iure patron., nullus.  Sed numquid de consensu episcopi possunt transferri in alios laicos, si laici isti habent decimas in feudum ab antiquo?  Satis videtur quod illas possunt dare in alios laicos de consensu episcopi in feudum, sicut ipsi habent.  Nec dicitur episcopus tunc illas dare in feudum.  Sic supra, de feud., ex parte.  Sed si alias de facto possident, illas nec laico nec clerico possunt transferre etiam de consensu episcopi, ut dicit praedicta decretalis supra, de his quae fi. a prael., cum Apostolica, in fi.  Ber.

 Sepultura
Si ergo qui decimas quas iniuste possidet, detinet, et non restituit ecclesiae ad quam spectant, christiana sepultura privari debet, sicut in usuris, infra, de usur., quia in omnibus.  Ber.

X 3.30.20 Ad Apostolicae

 Transferatur
13. q. 1, per totum; et supra, de paroch., significavit.

 Personales
Hic ergo patet quod decimae personales semper dandae sunt, ubi quis percipit ecclesiastica sacramenta.  Sic supra, de paroch., significavit.  Et dicuntur personales decimae, quae potius contemplatione personae solvuntur, ut puta de negotiatione, artificio et de militia, 16. q. 1, decimae; et infra, de decim., non est; et infra, de decim., pastoralis.  De quibus expensae ante solutionem decimarum deducendae sunt, ut in capitulo infra, de decim., pastoralis.  Sed decimae animalium an inter personales an inter praediales sint, quaeritur.  Et potest dici quod inter praediales, ubi ergo pascuntur continue, ibi decimae solvi debent, arg. supra, de decim., commissum; et ff. de servitu. rust. praed., pecoris pascendi; C. de ver. sig., urbis.  Sed quid si per medietatem anni in territorio unius ecclesiae et per aliam medietatem in territorio alterius ecclesiae pascuntur?  Aequum est ut dividantur, arg. supra, de testamen., relatum est 2, in fi.; et 1. q. 2, quam pio; et 1. q. 2, clerici; et 12. q. 2, Vulteranae.  Eodem modo si continue iaceant hic et continue pascantur ibi, arg. ff. ad municip., assumptio.  Idem esset si aliqui iacerent in una parochia, et larem haberent in alia, debent dividere decimas personales et oblationes.

 Consuetudo
Ius tamen commune in promptu est quod illi ecclesiae debent dari in cuius territorio sunt praedia, ut supra, de paroch., significavit; et supra, de decim., quoniam.  Tamen statur consuetudini loci si est praescripta, ut dixi supra, de decim., cum sint homines.  Nam et mulier ibi subit munera patrimonialia ubi habet patrimonium sive praedia, personalia vero ubi habet domicilium, C. de mul. in quo loc. mun., Malchaeam, lib. 10.  Laur.

X 3.30.21 Ex parte canonicorum

 Unius
Et male, quia qua ratione solvunt de uno semine, et de alio solvere tenentur, sive eodem tempore sive diverso eiusdem anni, quia una et eadem res diverso iure censeri non debet, 12. q. 2, cognovimus; et infra, de decim., cum in tua; et de conse. dist. 2, comperimus.

 De omnibus praediorum
Et etiam arborum, supra, de decim., ad Apostolicae.  Et de foeno et de lana, supra, de decim., pervenit; infra, de decim., non est.

 Diminutione
Id est, nullis expensis deductis, supra, de decim., cum homines; et infra, de decim., non est; et infra, de decim., tua 2.  Ber.

X 3.30.22 Non est

 De omnibus
Sic 16. q. 1, decimae; et 16. q. 7, quicumque; et 16. q. 7, omnes decimae.  Ber.

 Percelli
Et potest etiam ecclesiastica sepultura privari qui decimas non restituit, supra, de decim., prohibemus.  Et qui decimam non solvit, ad decimam partem, ut dicit Augustinus, revocari meretur, 16. q. 1, decimae.  Et in fame et in penuria maledictus erit, ut 16. q. 1, revertimini.

 Antequam deducatis expensas
Hoc verum est in praedialibus decimis, ut supra, de decim., ex parte canonicorum; et infra, de decim., tua 2.  Secus in personalibus, infra, de decim., pastoralis.

X 3.30.23 Ex transmissa

 Licite
Ergo videtur quod de illicite acquisitis non teneatur decimam solvere, arg. 1. q. 1, non est putanda, ubi de hoc.  Et sic meretrix de meretrico suo decimam solvere non debet, iuxta illud: non accipias mercedem prostibuli.  Et Esaias: non accipias mercedem meretricis, nec pretium sanguinis.  Et illud: honorabis dominum Deum tuum de tuis iustis laboribus, ut in capitulo 1. q. 1, non est putanda.  Et illicite acquisita non sunt in bonis nostris, ff. pro soc., cum duobus § ulti.  Arg. contra quod meretrix debet decimam solvere, quia non turpiter accipit, ff. de condi. ob turp. caus., idem et si § quotiens.  Praeterea delictum non praestat immunitatem, ff. de interdict. et releg., relegatorum § ulti.  Criminosum enim non dignitas, sed poena debet comitari, C. de decur., ne quis, lib. 10.  Et illud Evangelii: facite vobis amicos de mammona iniquitatis, ut 14. q. 5, qui habetis; et 14. q. 5 § sed hoc.  Quidam dicunt quod de nullo illicite acquisito potest fieri eleemosyna, vel etiam decima solvi.  Et sic nec meretrix, nec aleator nec simoniacus nec histrio potest facere eleemosynam vel decimam dare de tali lucro propter priora iura, arg. ex hac littera.  Alii dicunt, quod verius credo, quod de illicite acquisitis potest fieri eleemosyna et dari decima, si de illis non competat repetitio, et dominium transferatur.  Et sic meretrix, histrio, simoniacus, et qui de mammona iniquitatis vivunt, id est, per sollicitudinem temporalem aliqua acquirunt, decimam dare et eleemosynam facere possunt, et de eo quod extorquetur ratione officii, 14. q. 5, non sane.  Quia in his dominium transfertur, et non competit repetitio, sacerdos tamen non debet recipere decimam a meretrice ne videatur ei impunitatem praestare.  Sicut quandoque oblationes aliquorum respuuntur ratione criminis, 90. dist., oblationes; 17. q. 4, miror.  Alias si dominium non transfertur, aut si transfertur et competat repetitio, non potest inde fieri eleemosyna vel dari decima, cum non sit illius, quia aliena non potest aliquis concedere praeter domini voluntatem, infra, de decim., tua 2, ut in usuris et in simonia, supra, de iureiur., debitores; et infra, de simon., de hoc; et infra, de simon., veniens.  In furto et rapina decimae autem quae dantur ratione praediorum iuste accipiuntur ab ecclesia, et a quocumque etiam invasore, ex quo non dantur ratione personae.  Ecclesia enim suum recipit.

 De molendino
Supra, de decim., pervenit; et infra, de decim., pastoralis.

X 3.30.24 A nobis

 Quilibet
Laicus.  Indistincte nulla temporis praescriptione obstante, supra, de praescrip., causam quae.  Clerici vero secundum quod dicitur, supra, de decim., novum.

 Exemptus
Cum enim decimae sint tributa egentium animarum, et eas in signum universalis dominii sibi retinuerit, 16. q. 1, decimae; et infra, de decim., tua 2, et quae debentur divina constitutione, infra, de decim., tua 2.  Quomodo potest Papa concedere privilegium de non dandis decimis contra praeceptum divinae legis, contra quam dispensare non potest?  Immo usque ad animam et sanguinem debet defendere, 25. q. 1, sunt quidam; et 5. dist., in princ.; et 8. dist., quae contra mores.  Dic quod non dat alicui privilegium de non dandis decimis, sed concedit ei administrationem decimarum, ut inde suscipiat sustentationem et residuum convertat in usus pauperum.  Tali modo concedit monachis, sic posset etiam laicis concedere.  Vel dic quod contra ius naturale dispensare potest remittendo decimas alicui specialiter.  Non tamen constitutionem posset facere, quae omnino tolleret illud praeceptum, quia ius naturale immutabile permanet, 5. dist., in princ.  Verum est insimul, sed non in individuis, id est, non potest omnino tolli, sed potest in quibusdam remitti, sicut illud ius naturale quod homines ab initio sint liberi, in Auth. quib. mod. nat. effic. sui § si quis vero, vers. postea vero, coll. 6.  Immutatum est in quibusdam, sed non in omnibus.  Hoc enim fuit impossibile quod omnes essent servi propter naturam correlativorum.

 Recipientibus
Sic infra, de decim., tua 2.

 Ostendatur
Puta privilegium exemptionis a praestatione decimarum.  Vel nisi haberet decimas illas in feudum ab antiquo.  Tunc dominus illas retinet sibi, licet hodie non possint dari in feudum, ut dixi supra, de decim., quamvis.

X 3.30.25 Tua

 De spiritualibus
Nec de temporalibus etiam si ad commodum ecclesiarum respiciat, 96. dist., bene quidem; et supra, de iudic., decernimus.  In casibus tamen laici potestatem habent super clericis de licentia ecclesiae, infra, de crim. falsi, ad falsariorum.  In clerico deposito incorrigibili, supra, de iudic., cum non ab homine.  Item ubi schisma faciunt, cum non possunt corrigi per ecclesiam, 17. dist., nec licuit; 23. q. 5, de Liguribus; et infra, de sent. excom., ut famae.  Tanc.

 Generaliter
Puta cum dicit: concedimus cum omni honore et districtu tibi possessiones tales et sine aliquo onere vel gravamine.  Per talem concessionem non concedit decimas, etiam si specialiter decimas concederet, quia ipsas de iure non posset possidere, ergo ipsas non potest alicui concedere, infra, de decim., dudum.  Quia lex humana non est supra legem Dei sed subtus, 10. dist., imperatorum.

 Divina constitutione
Quasi ex debito, supra, de decim., parochianos; et infra, de decim., tua 2.  Quia debent esse cibus in domo Domini, 16. q. 1, revertimini; et 16. q. 3 § potest, vers. item decimae Deo mandante; et 16. q. 7, primum.  Et sunt tributa egentium animarum, ut 16. q. 1, decimae.

 Extendenda licentia
Hoc dicit quia laici sine peccato decimas possidere non possunt, 16. q. 1, quoniam quicquid; et supra, de decim., prohibemus; et supra, de decim., quamvis.  Et ideo licentia ista non potest extendi ad novalia.  Arg. contra infra, de decim., ex parte tua 2, ubi solvitur.  Simile supra, de rescript., nonnulli, quia odia sunt restringenda et favor ampliandus, ff. de lib. et post., cum quidam.

X 3.30.26 Tua nobis

 Tributa
Ut 16. q. 1, decimae.  Sed improprie dicuntur tributa, quia in tributis non admittitur appellatio, ut 2. q. 6, ei qui § diffinitiva; et 2. q. 6, ei qui § quotiens.  Sed super decimis bene admittitur sicut in aliis causis ubicumque aliquis gravatur, supra, de appell., ut debitus.  Item in tributis non currit praescriptio, 16. q. 3, placuit § potest, vers. ad hoc ecclesia.  Sed in decimis bene currit, supra, de praescrip., de quarta; et supra, de praescrip., ad aures.  Sed qua actio ne petuntur decimae?  Dixit Io. quod petuntur per actionem confessoriam, quia ius praestandi decimas est quaedam servitus.  Vel potest dici quod petuntur rei vendicatione, 16. q. 1, moderamine; et 16. q. 1, revertimini.  Ecclesia enim dicitur habere dominium decimarum, licet nondum habuit possessionem, ut quidam dicunt, et satis rationabile est.  Sed verius est quod in hoc consistit privilegium ecclesiae, ut re nondum tradita ipsa facta sit domina, arg. de consuet., ex litteris; et C. de sacro. eccl., ut inter divinum.  Et sic C. arb. tut., curator; et C. de rei vend., si ut proponis, ubi hoc privilegium obtinet in minore et in milite.  Nec obstat quod dicitur ff. de poll., si quis rem, in fi., ubi dicitur quod nisi decima sit segregata ab aliis, non desinit esse in bonis prioris domini.  Sed aliud est cum decima debetur ex voto, ut ibi, aliud cum debetur de iure, ut hic.  Vel petuntur condictione ex canone 16. q. 1, decimae; et 16. q. 1, revertimini; et arg. ff. de condi. ex leg., si obligatio.

 Deterioris
Immo melioris, quia plus punire et plus benefacere potest, C. de mod. mult., eos; 11. q. 3, qui resistit.

 Statutum
Id est, pars conventa sive pensio.

 Suas esse
16. q. 1, revertimini.

 Sic et dominus
Hoc intellige cum recipit partem suam ante solutionem decimarum.  Secus si post, quia tunc illa iam decimata est.  Et hoc verum est cum dominus aliquotam partem, puta tertiam vel quartam vel etiam medietatem percipit.  Tunc enim uterque et colonus et dominus tenetur solvere decimam de parte sua.  Sic supra, de decim., a nobis.  Si vero certam partem, puta duos corbes vel tres tantum colonus reddat domino, quantumcumque percipiat iste colonus, tunc dominus de illis tenetur solvere decimas, quia pars illa non est decimata neque diminuta, licet de decimato acervo descendat.  Sed illud quaeri potest cui danda sit decima de illis tribus vel duobus corbibus.  Illi ecclesiae in cuius territorio sita est illa terra?  Non, quia iam percipit decimam totius a colono, et est contra illam regulam: bona fides non patitur, ut bis idem exigatur, ff. de regul. iur., bona fides.  Parochiali ecclesiae non debet dari, quia non est decima personalis.  Satis potest dici quod debet dari ratione praediorum, licet descenderit a decimato acervo.  Sicut si aliquis donet alicui hunc corbem decimatum, illi enim tenetur solvere decimam, quia ex lucro habet.  Colonus vero ille qui duos corbes tantum vel tres solvit, tanto minus potest solvere parochiali ecclesiae de toto acervo, ut videtur arg. optimum infra, de decim., cum non sit, in fi., et istud aequius videtur.  Tamen ecclesia potest convenire possessorem sive suo, sive alieno nomine sit in possessione, sive etiam sit creditor, 16. q. 1, si quis laicus; ff. de usufru., hactenus.  Decima enim tamquam onus sequitur possessorem, quia res transit cum onere suo, infra, de decim., cum non sit; supra, de pignor., ex litteris.  Nec etiam pactum tuetur possessorem, supra, de pact., plerique; ff. de pacti., inter debitorem.

 Praetextu vero nequitiae
Hoc ideo dicit quia decimae potius dantur intuitu ecclesiae quam personae.  Sed numquid teneor dare decimas personales ei quem scio esse simoniacum, cum ipse sit suspensus, 32. dist., praeter hoc § verum?  Decimae dantur ratione divini obsequii, ut hic dicitur, scilicet in vers. quibus eas pro suo cultu concessit, et supra, de decim., novum; et 16. q. 1, quaestio.  Item quia ordines non debent ab eo recipi, infra, de simon., per tuas 2.  Dico quod decimae sunt dandae illi.  Nam et Iudaeus praestat personales decimas quasdam quandoque, sed non omnes, licet non ratione divini obsequii et praediales, infra, de usur., quanto.  Io.  Et supra, de decim., de terris, et per quandam decretalem quae est in antiqua compilatione, de decimis, ad audientiam.

 Aliena
Id est, ecclesiastica, 16. q. 1, in canonibus; et 12. q. 3, placuit; et 12. q. 1, expedit.  Saecularia vero potest princeps concedere alii, C. de quadrien. praescr., per totum.  Excipe creditorem, ff. de acq. rer. dom., non est novum.  Et in alio casu 19. q. 3, si qua mulier.  Vincen.

 Domini voluntatem
Quia non remittitur propter hoc debitum, sed augetur, supra, de iureiur., ea te.

 Compellas
Excommunicari debent qui decimas admoniti non solvunt, supra, de decim., tua 1; et 32. dist., praeter hoc.  Et bannum domini Papae componat, 16. q. 1, statuimus.  Ber.

X 3.30.27 Ex parte tua

 Conceditur
Sic 12. q. 1, praecipimus; et 16. q. 2, visis; 95. dist., illud; et ff. de regul. iur., non debet; infra, de don. int. vir. et uxor., per vestras.  Et econverso cui interdicitur minus, et maius prohibitum esse videtur, infra, de sent. excom., cum illorum; arg. 74. dist., gesta; et ff. de senat., qui indignus; et ff. de serv. export., cui pacto.  Item est arg. quod beneficia large sint interpretanda, infra, de verb. sign., olim; supra, de dona., cum dilecti, in fi.; de constit. princ., beneficium.  Arg. contra supra, de decim., tua 1.  Sed ibi donatio decimarum laico facta, odiosa est cum peccato, et ideo non est extendenda licentia sed est restringenda, ut ibi dicitur.

X 3.30.28 Pastoralis

 De molendinis et piscariis
Permanentibus non emptis causa mercimonii.  Ber.

 Necessarias
Necessariae dicuntur impensae sine quibus res fit deterior, ff. de impen. in re. dot., impensae; et ff. de impen. in re. dot., quod dicitur; et ff. de ver. sig., impensae.  Ber.

 Concessum
Non iure scripto, sed tantummodo hic invenitur et non alias, sed consuetudine approbata vel ratione, quae est optima legum interpres, supra, de consuet., cum dilectus.  Ber.

 Acquisitas
Vel factas causa mercimonii.  Ber.

 Deducendas
Haec est ratio quare deducuntur expensae de mercimoniis et non de fructibus et redditibus aliarum rerum, quia in negotiatione operatur manus hominis, sed in aliis praecipue operatur manus Dei, arg. 56. dist., nasci; supra, de decim., non est; et infra, de decim., cum non sit.  Hanc rationem assignat Vincen.  Et tu adde aliam ne bis eadem res decimaretur, quia tunc sunt decimae personales.  Laur.

 Expensas
Factas in eundo et redeundo, et negotiando et faciendo meliorem.

 Quasi de lucro
Ex hoc videtur quod de omni eo quod pervenit ad aliquem gratuito titulo decima sit solvenda.  Sic ergo heres, legatarius, donatarius de hereditate, legato et donato debet solvere decimam, quia de omni licite acquisito decimae sunt solvendae, supra, de decim., ex transmissa; et arg. 16. q. 1, decimae; et 16. q. 7, pervenit.  Super hoc dicas quod filius heres de hereditate decimam solvere non debet, quia una persona reputatur cum patre, C. de impub. et al. subst., si quis duobus § ulti.; et Inst. de inutil. stipul. § ei qui; et 35. q. 3, contra dicimus § hac auctoritate.  Et quia de iure naturae sibi debita est.  Unde vivente patre dominus est, Inst. de hered. qual. et diff. § sed sui quidem.  Et sola administratio deest ei, ff. de lib. et post., in suis.  Quidam dicunt quod extraneus heres, donatarius, legatarius, quia totum est ei lucrum, decimam dare debet.  Alii dicunt et melius quod de immobilibus non tenetur quis solvere decimam, quia res ad quemlibet possessorem transit cum onere suo, ut infra, de decim., cum non sit.  Quoniam cum Deus alienam terram dedit filiis Israel, tantum de fructibus sibi dare decimas mandavit.  Et si de possessionibus decima daretur, cito possessiones devolverentur ad ecclesias.  Sed numquid doctor de collecta, et advocatus de advocatione, mercenarius de mercede tenentur solvere decimam?  Utique, 16. q. 1, decimae.

 Merces
Emptae causa mercimonii de pecunia decimata.  Ber.

 Deducendas
Quia tunc intelliguntur esse praediales decimae.  Ber.

 Decimatae
Etiam si possessiones illae sint emptae de pecunia decimata, vel sic etiam si expensae illae sint factae de pecunia decimata, quod melius videtur.  Ber.

 Quoniam
Istud quoniam, potius illative quam causative ponitur secundum Vincen.  Vel proprie, et melius.

 Nisi cum onere
Nota quod res transit cum onere suo, 16. q. 1, si quis laicus; ff. de contrah. empt., alienatio; infra, de decim., cum non sit; supra, de pignor., ex litteris, circa fi.  Ber.

 Nec pro restaurando
Hic respondet quaestioni propositae.

 Credimus deducendas
Hoc speciale est in decimis, quod non deducuntur expensae pro fructibus colligendis, vel etiam pro conservatione alicuius rei.  Alias etiam malae fidei possessor deducit sumptus necessarios, ff. de pet. hered., si a domino § ulti.; et supra, de in integ. restit., requisivit; ff. de solut., fructus.  Io.

 Decimandis
Sed si emissem ad hoc ut venederem, et antequam illam vendam, fecissem sumptus pro illa conservanda, bene deducerem sumptus.

 Mercis
Mercis appellatio proprie ad res pertinet mobiles, ff. de ver. sig., mercis appellatio.

 Destruatur
Si aliquid expenditur necessario ad illius conservationem, illud non deducitur, ut dictum est supra.

X 3.30.29 Cum contingat

 Ab antiquo
Forte ex praescriptione, supra, de praescrip., ad aures.

 De iure communi
Patet hic expresse quod decimae de iure communi pertinent ad parochiales ecclesias, ut 16. q. 1, statuimus; et 16. q. 1, de decimis; et 16. q. 1, si quis laicus.  Ergo non spectat ad episcopum.  Unde in decimis parochialium ecclesiarum non debet episcopus aliquam habere portionem.  Nam capitula quae dant episcopo partem decimarum, loquuntur de decimis episcopalis ecclesiae.  Sed contra supra, de decim., quoniam, ubi dicitur quod episcopus retinere partem suam de novalibus, quae surgunt in parochia alicuius ecclesiae, infra, de decim., dudum, ubi episcopus petit decimas in diocesi sua positas fundata intentione sua de iure communi, et ita non pertinet de iure communi ad parochiales ecclesias, quia ibi obtinet episcopus.  Dicas quod de iure communi tantum baptismalibus ecclesiis decimae debent dari, 16. q. 1, de decimis, prout notat Hug. ibi, et 16. q. 1, statuimus.  Quid ergo respondebis illi decretali supra, de decim., quoniam?  Dicas quod illa intelligitur per istam, vel potius loquitur secundum consuetudinem loci.  Et illa infra, de decim., dudum, potest intelligi de decimis in parochia episcopi positis, quia illae pertinent ad eundem iure communi, et de illis debet facere quatuor partes, 12. q. 2, quatuor; et 12. q. 2, Vulteranae; et 12. q. 2, vobis concesso.  Vel illae decimae quas petebat episcopus Brixiensis ad nullum pertinebant, quia non erant in parochia alicuius ecclesiae parochialis.  Unde ad episcopum de iure communi pertinebant, quia decimae in potestate episcopi sunt, 16. q. 1, in sacris; et supra, de decim., quoniam.  Vel dic quod illa decretalis infra, de decim., dudum, loquitur de consuetudine, ut ibi notatur in fine illius glossae quae incipit: sic.

 Novalium
Hic ad alium pertinent novalia et ad alium decimae.  Unde signatur contra supra, de decim., ex parte tua 2.  Illud intelligitur cum aliquis obtinet decimas per privilegium, in quod casu debet habere novalia, quia ex quo eis concessae fuerunt decimae simpliciter, et novalia quae postea ibi surgunt, infra, de privileg., quia circa.  Nam verbo generali simpliciter posito significabit decimas praesentis temporis et futuri, ff. de servitu. urb. praed., si servitus; et C. quae res pign. oblig. poss., si quis; et 19. dist., si Romanorum.  Sed hic loquitur cum habet decimas ex praescriptione, quia per hoc non praescribit novalia.  Et sic intelligitur capitulum sequens infra, de decim., cum in tua.  Sed hoc intellige allegato titulo et probato infra, de decim., dudum; et in quadam decretali extra compilationem quae incipit supra, de praescrip., extravag. venerabilium.

 Rationabilis causa
Puta privilegium aliud non possent ostendere, cum de iure communi pertineant ad parochiales ecclesias, ut supra, de decim., ex parte tua 2.  Et praescriptio allegari non potest.  Ber.

X 3.30.30 Cum in tua

 Minutas
Minutae decimae appellantur partus animalium, et de pullis, ovis et hortis, ut supra, de decim., ex parte canonicorum.  De quibus etiam loquitur supra, de decim., ex multiplici.

 Ab antiquo
Quia praescripserunt decimas illas, supra, de decim., cum contingat.  Ber.

 Censeri
12. q. 2, cognovimus; et infra, de privileg., quia circa; et supra, ex parte tua 2; ff. de usucap., eum qui, in fi.  Arg. contra ff. de peculi., hinc quaeritur § 1, ubi dicitur quod peculium quandoque duplici iure consetur.  Ber.

X 3.30.31 Dudum

 Decimas
Sine inquietatione, ut libere percipi posset.  Talis videtur fuisse petitio per sententiam latam, ut dicitur in fi.  Ber.

 De iure communi
Sic 16. q. 7, omnes basilicae; et 18. q. 2, monasteria.  Item videtur hic quod de iure communi pertineat perceptio decimarum ad episcopum.  Sed contra supra, de decim., cum in tua; et supra, de decim., cum contingat, ubi de hoc dictum est.  Vel potest dici quod videtur verius quod haec allegatio non ponit ius quantum ad decimas, et sic nullum contrarium.  Et de consuetudine loci pertinebant hae decimae ad episcopum et non de iure communi.  Sed quantum ad ecclesias quas petebat episcopus, fundata erat intentio sua de iure communi.  Verius puto quod decimae istae non erant infra certam parochialis ecclesiae, licet dicatur infra quod pertinebant ad ecclesiam sancti Stephani, ut dixi supra, de decim., cum contingat, in glossa quae incipit: patet hic.

 Quem allegavit probaret
Hic aperte videtur quod qui allegat praescriptionem, tenetur probare titulum, ex quo habuit causam praescribendi, supra, de probat., licet., arg.  Et expressum videtur supra, de praescrip., si diligenti.  Nam secundum canones longa et longissima praescriptio non differunt, sed in longa praescriptione oportet probare titulum, C. de praescri. long. temp. dec., diutina; C. de usuca. pro her., usucapio.  Ergo et in longissima secundum canones.  Arg. contra supra, de praescrip., quoniam; et supra, de praescrip., vigilanti, ubi dicitur sufficere bona fides.  Et est contra id quod dici consuevit, quod sufficit allegare titulum, sed non oportet probare.  Io. dixit quod isti erant suspecti, et ideo oportuit eos probare titulum et iustum, quia propter suspicionem quandoque transfertur probatio in alium qui alias non cogitur, supra, ut eccl. ben., ut nostrum, ubi de hoc notatur.  Sed super hoc dic ut dixi in capitulo supra, de praescrip., si diligenti, ubi invenies in quo casu probari debeat titulus et in quo non.

 Concessionem praedictam
Quam si Papa ex certa scientia confirmasset, valuisset et ex ea sumpsisset vigorem, licet ex se nulla fuerit, arg. supra, de pact., quotiens; supra, de transact., sicut; et 96. dist., bene quidem; et 2. q. 1, in primis.  Ber.

 Non potuerint aliis
1. q. 7, Daibertum; infra, de don. int. vir. et uxor., nuper.  Quia pro non dato habetur quod ab illo donatur qui non potest de iure donare, infra, de iure patron., quod autem, in fi.  Arg. contra ff. de acq. rer. dom., non est novum; ff. de usufru., quod nostrum; ff. de contrah. empt., rem alienam.

 Possidere
16. q. 7, decimas quas in usum; et supra, de praescrip., causam quae, quia spiritualia non cadunt in laicum, supra, de elect., sacrosancta; et supra, de elect., Massana; 96. dist., bene quidem, vers. numquam licuit laico anathematizare.

 Nullatenus derogetur
Numquam enim intelligitur derogari iuri alterius, nisi hoc exprimatur, 85. dist., Florentinum; et 99. dist., ecce; supra, de auctor. et usu pal., ex tuarum; et supra, de offi. deleg., super eo.  Ber.

 Prohibemus
Ex hac sententia videtur quod actum sit iudicio uti possidetis, et ex eo quod dicitur supra in principio: non permitterent solvi.  Per petitionem episcopi videtur actum petitorio.  Sed standum est sententiae, talia enim sunt subiecta, qualia permittunt praedicta.  Ber.

X 3.30.32 In aliquibus

 Compellantur
Pactum enim non nocet ecclesiae, quin a quolibet possessore possit petere decimam, quia est onus quod sequitur ipsam rem, supra, de decim., pastoralis; et supra, de decim., dudum; supra, de pact., plerique; ff. de pacti., inter debitorem; ff. de institut. act., si cum villico.  Arg. contra ff. de pacti., epistola § pactum.  Si possessor partem fructuum recipit et dominus partem teneat, uterque conveniendus est, supra, de decim., a nobis; et supra, de decim., tua 2.

 Ex lege divina
Quas dominus suo dominio servavit, et tamquam debita requiruntur, supra, de decim., parochianos; et supra, de decim., tua 2; et 16. q. 1, decimae.  Ber.

 Loci consuetudine
Sic ergo attenditur consuetudo in decimis.  Nec mirum, quia et in baptismo attenditur, de conse. dist. 4, de trina.  Et in matrimonio, infra, de cognat. spir., super eo.  Et merito servatur consuetudo, quia aeque punitur transgressor consuetudinis sicut transgressor legis, 11. dist., in his.  Et hoc potest intelligi de consuetudine illa, de qua habuisti supra, de decim., cum sint homines; et supra, de decim., ad Apostolicae, ubi de hoc.  Et dic de consuetudine approbata et praescripta, alias non obesset consuetudo, supra, de consuet., cum tanto.  Si vero consuetudo est quod detur duodecima pars vel minor, talis consuetudo non sufficit nisi sit approbata a Papa.  Quia non valet talis consuetudo quae absque mortali peccato servari non valet quantumcumque longa, supra, de praescrip., quoniam.  Sed hic non potest habere bonam fidem, quia de iure divino debentur, et ita non posset praescribere, ergo nec consuetudo ibi locum habere potest.  Hoc dico in laicis, quia clerici vel ecclesia contra clericos non solum partem praescribere potest, sed etiam totam decimam.  Unde dicit decretum: qui minus dedit decimas, modo emendet, 16. q. 7, quicumque recognoverit.  Ber.

X 3.30.33 Cum non sit

 Praecedat solutio
Quia ut hic dicitur, illas sibi Dominus in signum universalis dominii reservavit, supra, de decim., tua 2.  Et ideo sine aliqua diminutione expensarum sunt solvendae, ut ibi dicitur, et supra, de decim., cum homines.  Sed non refert multum utrum praecedat solutio decimarum exactionem tributorum vel census, quia solvere dominus de parte sua et colonus de sua tenetur, supra, de decim., a nobis; et supra, de decim., tua 2.  Responderi potest, licet uterque conveniri possit, melius et commodius est ecclesiae convenire unum quam plures, ff. de exerc. act., utilitatem § ulti.; et ff. de exerc. act., ne in plures.  Et distinguitur in casu isto utrum dominus percipiat certam partem, tertiam vel quartam, sive duos corbes vel tres tantum.  De hoc dicitur supra, de decim., tua 2.

 Cum onere
Sic supra, de decim., pastoralis; ff. de contrah. empt., alienatio; et supra, de pignor., ex litteris.  Ber.

X 3.30.34 Nuper abbates

 Forte pro monasteriis noviter
Et ita in casu isto obtinet adhuc privilegium antiquum.

 Tales
Scilicet de quibus decimae solvi debeant.  Ber.

 Committantur
Interim antequam aedificentur ecclesiae, ut illi coloni solvant decimas de illis terris.  Idem esset si ipsi iidem colerent eas, infra eodem capitulo.

 Componendum
Et sic compositio in decimis potest fieri per sacerdotem, supra, de decim., ex multiplici.  Quae personalis videtur nisi per superiorem fuerit confirmata, supra, de transact., veniens.  Sed numquid Cistercienses et alii monachi non habentes populum possunt praescribere decimas?  Non videtur, quia decimas de iure habere non possunt, ut 16. q. 1, pervenit.  Ergo eas non possunt praescribere, supra, de praescrip., causam quae.  Sed videtur hic ex quo nomine compositionis eas possunt habere, quod eas possint praescribere.  Satis posset sustineri quod non possint praescribere decimas, ut in praedicto capitulo supra, de praescrip., causam quae; et supra, de decim., dudum.  Decimae enim intuitu divini officii tantum debitae sunt iure divino, supra, de decim., tua 2.  Sed isti nemini subministrant spiritualia, et decimae istis tantum per privilegia conceduntur, quia de iure communi eas habere non possunt.  Alias superfluum esset privilegium, quia quae de iure communi competunt, superfluum est precibus impetrare, C. de thesaur., nemo, lib. 10; ff. ad municip., municipem.  Unde si isti allegarent praescriptionem, necesse haberent ostendere titulum qui eis daret causam praescribendi, supra, de decim., dudum, quae loquitur de Hospitalariis Hierosolymitanis, qui de iure communi decimas possidere non possunt.  Et ideo in his personis quae de iure communi possidere non possunt, necessarius est titulus, et sic potest intelligi, supra, de praescrip., si diligenti, ubi de hoc.

 Alios
Hic habes argumentum quod res inter alios acta aliis praeiudicat.

X 3.30.35 Interdicimus

 Ad alienas
Istud potest intelligi de decimis laicis in feudum concessis, ut nulla persona ecclesiastica ad quam non pertinent, recipiat illas in pignus.  Ut si penes laicum remaneant, citius redeatur ad ecclesiam ad quam pertinent saltem post mortem, cum in decimis non habeat locum successio, supra, de decim., ad haec.  Licet succedant heredes in decimis antiquitus concessis in feudum.  Et hac ratione sufficit si laicus de consensu episcopi decimas tales alii ecclesiae donaverit, supra, de his quae fi. a prael., cum Apostolica.  Ecclesia vero ad quam pertinent bene potest eas in pignus recipere, quia per hoc citius rehabebit decimas suas, cum tunc non teneatur computare fructus in sortem, infra, de usur., plures; et infra, de usur., conquestus; et supra, de feud., insinuatione.  Idem esset et multo fortius si laicus de facto tantum decimas retineret.  Et haec fuit prohibitionis causa, ut per hoc provideretur ecclesiis ad quas istae decimae pervenire debent.

