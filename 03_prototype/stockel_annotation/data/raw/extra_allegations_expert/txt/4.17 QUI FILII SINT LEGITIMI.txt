X 4.17 QUI FILII SINT LEGITIMI

X 4.17.01 Conquestus

 Acceperit in uxorem
Et sic legitimata fuit per subsequens matrimonium, infra, qui fil. sint legit., tanta.

 Legitimam
Inst. de nupt. § aliquando; et in Auth. quib. mod. nat. fil. effic. legit. § sancitum, coll. 6; et infra, qui fil. sint legit., tanta; et 30. q. 5, nullum.

 Hac occasione
Quia ex quo pronunciata fuerit legitima, cessabit occasio ista.  Unde si propter hoc vellet eam molestare, potest et debet ab ecclesia excommunicari, cum causa matrimonii ad ecclesiam spectet, et per consequens legitimatio, quae est accessoria.  Arg. contra infra, qui fil. sint legit., causam quae 2.  Non est contra, ibi principaliter committitur causa super quaestione spoliationis, quae ad Papam non pertinet, inter eos qui non sunt suae iurisdictionis, sed ad iudicem saecularem, ut ibi patet, et 8. dist., quo iure.  Hic vero principaliter committebatur causa filiationis, quae ad ecclesiam pertinet.  Et ea determinata, determinatur per consequens causa inquietationis, quae fiebat huic mulieri, eo quod illegitima dicebatur.  Et ita cessante illa causa patet quod iniusta esset ulterius inquietatio ex illa causa, unde Papa ratione saltem peccati potest se intromittere, supra, de iudic., novit; et arg. 2. q. 1, si peccaverit.  Vel Papa habebat hic utramque iurisdictionem, arg. supra, de appell., si duobus; et ita nulla est oppositio.

X 4.17.02 Cum inter

 Publice
Scilicet, denunciatione praemissa in ecclesia publice; alias hodie dicitur clandestinum, supra, de clan. despon., cum inhibitio.

 Sine contradictione
Si quis contrahat non praemissa denunciatione, vel ea praemissa contingat matrimonium ex iusta causa interdici, et non obstante contradictione contrahat, si postea impedimentum probetur, filii medio tempore nati, illegitimi erunt, et ideo publice dicit hic et sine contradictione.  Et hoc totum habes in illa constitutione supra, de clan. despon., cum inhibitio.

 Concepti fuerant
Sic ergo tempus conceptionis spectandum est, cum de commodo alicuius tractatur, ff. de statu hom., Paulus.  Et quotiens de commodo alicuius tractatur, pro iam nato habetur, ff. de statu hom., qui in vetero est; ff. de senat., emancipatum, vers. si quis conceptus sit; et Inst. de ingen. § ex contrario.  Arg. contra 15. q. 8, cum multae; et de conse. dist. 4, firmissime; arg. contra ff. de decur., qui ad tempus § in filiis; et ff. de decur., qui ad tempus § sed si pater; pro prima parte facit 26. q. 4, igitur, in fi.  Solutio: quod primo dicitur, verum est propter favorem filiorum et libertatis, quandoque tamen consideratur odium paternum, ut in capitulo 15. q. 8, cum multae.  Contrarium illud igitur locum habet, ut varietas fatorum adaptetur diversitati horarum.

 Ante latam sententiam
Pro iam nato habetur cum ante sententiam sit conceptus, ut dictum est.  Arg. contra C. de liber. caus., licet dubitatum.  Sed illi qui nascuntur post litem contestatem, conditione matris utuntur.

 Nutriantur
30. dist., si quis reliquerit; 1. dist., ius naturale; infra, de infant. et lang. exp., si a patre.  Qualiter filii alendi sint dicitur supra, de conver. infid., ex litteris; et supra, de eo qui dux. in matr. quam pol. per adult., cum haberet.  Sed quid si moveatur quaestio alicui puero vel infanti, quod non sit filius illius cuius dicitur?  Iudex summatim cognoscere debet, ut alatur rebus interdum forsitan alienis, C. de Carb., carbonianum; et ff. de Carb., carbonianum § causae cognitio.  Laur.

X 4.17.03 Transmissae

 A vicinia
Multum valet in talibus fama viciniae, supra, de praesump., illud; et supra, de probat., per tuas; 3. q. 4 § item saepe; 35. q. 6, si duo.

 Spurius
Id est, non legitimus vel naturalis.  Quia forte susceperat eum de alia muliere, vel ante matrimonium, vel durante matrimonio, et ita spurius.

 Negabant
Talis negatio praesumptionem inducit contra illum, sed praeiudicium non generat.  Quia licet aliquis negetur filius, nihilominus de inofficioso testamento agere potest, ff. de inoffic. testam., si instituta § ei qui.  Sicut econverso licet appellatur filius, non tamen succedit cum aliis, si probatur quod non sit filius, C. de testament., neque professio; et C. de hered. instit., si pater; et C. de probation., non nudis.

 Mota
Sed quis provocavit hic ad iudicium?  Planum est quia filii legitimi provocaverunt, ut patet per litteram supra, ubi dicit: quibus paternam hereditatem petentibus; et ex eo quod dicit: noluit stare iuri, fuit excommunicatus.  Ipse enim hereditatem possidebat vel partem, unde isti petebant illam dicentes ipsum non fuisse legitimum.  Sed quomodo isti poterant agere, cum parentes istorum viverent, ut videtur ex eo quod dicit: standum est verbo viri et mulieris.  Quia de hereditate viventis agi vel pacisci non potest, C. de pacti., de quaestione.  Nec dicitur hereditas nisi mortuo eo cuius fuit, ff. de hered. vel act. ven., si hereditas.  Dicunt quidam quod illi erant facti monachi.  Vel forsitan pater concesserat eis hereditatem totam, retentis aliquibus fructibus pro victu suo et uxoris.  Vel potest dici quod isti iam mortui erant, et quod dicitur: standum est verbo viri et mulieris, scilicet, quod dicebant illum publice filium suum non esse dum vivebant, arg. supra, de probat., per tuas.  Et merito statur verbo illorum, quia non est versimile quod paterna pietas contra illum mota fuisset, si filius fuisset, supra, de praesump., afferte; C. de adopt., cum in adoptivis § si vero; et C. de inoffic. testam., si mater; 23. q. 4, ea vindicta, circa princ.  Et nullus affectus vincit paternum, C. de curat. fur., cum furiosus § quis enim.  Et affectio causam suspicionis removet, ff. de ritu nupt., non solum § de uno.  Et ideo eis etiam creditur, quia iste numquam fuit in possessione filiationis, quia viciniae fama hoc habebat, cui in talibus creditur cum verbo viri et mulieris, arg. supra, de praesump., illud; et 35. q. 6, si duo.

 Indiciis
Per indicia enim fit probatio, C. de rei vend., indicia; et C. de rei vend., cum super; et C. de fid. instrum., debitores; et supra, de probat., per tuas; et C. fam. ercis., in ipsius; et C. de pacti., pactum quod.  Ex quo negatur filius, cum non sit in possessione filiationis, eum oportet probare, ff. de probation., quotiens quaereretur; et ff. de probation., ei incumbit; et ff. de probation., imperatores.  Et viderentur sufficere huiusmodi indicia, si probet quod illi tenebant eum pro filio, et ille eos pro parentibus, et maxime si fama viciniae consentiat, ut dicit decretalis supra, de probat., per tuas.  Et quia natus est de illorum matrimonio, quia is filius est quem nuptiae demonstrant, ff. de in ius voc., quia mater.  Et dicit lex quod debet probare se filium, si negatur filius a patre, ut ff. de lib. et post., si posthumus § ulti., vers si quis ita; et ff. de his qui sui vel alien. iur. sunt, nepotes § filium, arg.; alias est lex.

 Et testibus
Quibus probantur indicia, quia res ista vere probari non potest, nisi per indicia exteriora, ut dictum est, et hic est arg. quod statur praesumptioni, scilicet, dicto patris et matris, donec probetur contrarium, 1. q. 1, si quis a simoniacis.  Et quod praesumptio contrariam admittat probationem, supra, de praesump., quia versimile; et supra, de renunciat., super hoc; et ff. quod metus cau., non est.  Arg. contra, scilicet, quia praesumptio praesumptione rescinditur, 11. q. 3, absit; et 34. dist., quorundam; et supra, de praesump., cum in iuventute; et C. de episc. et cler., eum qui; ff. de in int. rest., divus; sortiori praesumptioni statur semper.  De hac materia dicitur supra, de spons., is qui.

X 4.17.04 Causam quae

 Muliere
Et de R. prout sequitur in alia clausula.  Sed quare quaeritur modo de nativitate Agathae, utrum nata sit de legitimo matrimonio vel non?  Ideoque quia de hereditate patris ipsius Agathae, et F. avunculum magnum ipsius R., qui F. fuit frater patris Agathae.  Et iste F. spoliavit istum R. hereditate avi sui, ut infra, qui fil. sint legit., causam quae 2.  Et istae duae causam quae et illa supra, de dolo et contu., causam quae; et supra, de offi. deleg., causam quae, loquuntur de eodem facto.  Et olim haec et illae duae erant una decretalis in hoc titulo.

 Tempore Alani
Unde post mortem Alani, si R. contraxisset cum Anelina, legitimari non posset per subsequens matrimonium, infra, qui fil. sint legit., tanta.

 Publice tenente
Tamquam uxorem.

 Viri sui
Scilicet, Alani.  Ber.

 Alii
Scilicet, R. patri Agathae, scienti quod illa habebat alium virum, scilicet, Alanum, unde non potest esse uxor illius, etiam post mortem Alani viri.  Quia plus est eam ducere de facto, quam fidem dare, supra, de eo qui dux. in matr. quam pol. per adult., cum haberet.  Secus si ignorasset illam habere alium virum, ex quo bona fide et publice contraxisset cum illa, filii sic suscepti iudicarentur legitimi, infra, qui fil. sint legit., ex tenore.  Et cum ea post mortem mariti remanere posset, supra, de eo qui dux. in matr. quam pol. per adult., propositum; et supra, de eo qui dux. in matr. quam pol. per adult., veniens.

X 4.17.05 Lator

 Iure successorio
Quod verum est si esset naturalis, ex quo alia proles ei legitima supererat; alias enim filius naturalis succedit patri ab intestato in duabus unciis, C. de nat. lib. et mat., authen ut liceat patri; et in Auth. quib. mod. nat. fil. effic. legit. § si quis autem, coll. 6; de quo loquitur C. de nat. lib. et mat., nec igitur; alias illegitimi in nihilum succedunt.

 Quaestione nativitatis
Quae ad iudicium ecclesiae tantum pertinet, infra, qui fil. sint legit., causam quae 2; et supra, qui fil. sint legit., conquestus.  Tamquam praeiudicalis primo debet terminari, antequam intentetur quaestio hereditatis, supra, de ord. cognit., tuam.  Ber.

 Appellatum
Ex parte ipsius, id est, prosequentis appellationem, altera parte eam non prosequente.  Ber.

 Infra duos
Nota quod terminus certus statui potest a superiore volenti agere, post quem non auditur iusta causa cessante, supra, de clan. despon., cum inhibitio; et infra, qui matrim. acc. poss., cum in tua; et C. de ing. manum., diffamari.  Nec istud tempus prorogari potest praeter consensum partium, supra, de offi. deleg., de causis.

 Probare legitime
Sed videtur quod iste potius debeat probare patrem suum legitimum, quia praesumitur adulterium, nisi probetur matrimonium, ut 30. q. 5, aliter.  Sed ibi agitur contra clam coniunctos, unde praesumitur potius adulterium.  Hic pater ipsius R. erat in possessione filiationis, quia habebatur pro filio, et possidebat bona paterna, et natus fuerat de ea quae credebatur uxor.  Eo mortuo H. iste coepit totam hereditatem possidere.

 Non dimittat
Sed videtur quod iudex saecularis possit cognoscere de quaestione nativitatis, C. de iud., quotiens; et C. de ordi. iudic., aditae.  Quare ergo non processit iudex iste?  Dic quod cum causa ista sit mere spiritualis, principaliter spectat ad ecclesiam, supra, de ord. cognit., tuam.  Unde saecularis iudex non incidenter nec alio modo potest de ea cognoscere, infra, qui fil. sint legit., causam quae 2; nec de annexo spirituali, supra, de iudic., quanto.  Ber.

X 4.17.06 Tanta est vis

 Legitimi
Ecce quanta est vis matrimonii, ut illegitimos faciat legitimos, Inst. de nupt. § aliquando; in Auth. quib. mod. nat. effic. sui § si quis igitur dotalia, coll. 7; et C. de nat. lib. et mat., cum quis; Inst. de hered. quae ab int. def. § quibus, vers. necnon; et supra, qui fil. sint legit., conquestus.  Sed numquid dices tales legitimos quo ad ordines et honores?  Videtur quod non, quia non sunt nati de legitimo matrimonio, supra, de elect., cum in cunctis; et arg. 30. q. 5, qualis.  Sed credo quod legitimi sunt quo ad omnia, quia matrimonium omnia praecedentia purgat.  Et sic proxima, sive etiam praecedens causa turpitudinis sublata est; simile C. quod metus cau., cum te; ff. de condi. ob turp. caus., si ob turpem.

 Aliam
Scilicet consciam adulterii, supra, qui fil. sint legit., causam quae 1; secus si ignoranter, arg. supra, qui fil. sint legit., cum inter; arg. infra, qui fil. sint legit., ex tenore; supra, de eo qui dux. in matr. quam pol. per adult., propositum.  Contrarium videtur, scilicet, quod talis non sit legitimus, quia hic non distinguitur.  Sed primum verius est.  Ber.

 Licet post mortem
Arg. quod licet res deveniat ad eum casum a quo incipere potuit, non tamen valet.  Arg. contra supra, de conver. coniug., placet, ubi de hoc.  Item arg. quod ab initio non tenuit, tractu temporis non valere, 16. q. 3, placuit ut § potest, vers. quod si privatus.  Arg. contra hic in principio.

 Repellendus
Nota quod quidam filii dicuntur legitimi tantum, ut adoptivi sive arrogati, de quibus habes supra, de cognat. leg., si qua.  Alii dicuntur legitimi et naturales, ut nati ex legitimo matrimonio vero vel putativo, sive ab initio sive ex post facto.  Isti succedunt parentibus suis, supra, qui fil. sint legit., cum inter; et infra, qui fil. sint legit., ex tenore; et supra, qui fil. sint legit., conquestus; C. de legit. hered., per totum.  Alii dicuntur naturales et non legitimi, ut nati ex concubinis in domo.  Isti succedunt in duabus unciis ab intestato, C. de nat. lib. et mat., authen. licet patri.  Alii dicuntur spurii, ut nati ex adulterio, vel vulgo concepti, ff. de statu hom., vulgo.  Et isti in nullo succedunt, nec institui possunt a patre, ut in praedicta authentica C. de nat. lib. et mat., authen. licet patri; et 32. q. 4, dicat aliquis.  Nec ali debent de bonis paternis, C. de incest. nupt., authen. ex complexu.  Arg. contra supra, de eo qui dux. in matr. quam pol. per adult., cum haberet; ibi solvitur.  

X 4.17.07 Causam quae inter

 Causam
Nota ordinem huius facti: Radulphus, de quo habes supra, qui fil. sint legit., causam quae 1, et F. iste de quo habes hic fuerunt fratres.  R. iste suscepit Agathem de Anelina, muliere uxore Alani.  Agatha ista de legitimo matrimonio suscepit istum R., de quo habes hic.  Et sic Radulphus fuit avus istius R.  Radulphus iste, scilicet, avus, ivit ultra mare et dimisit istum R. et Agathem matrem ipsius R. filiam ipsius Radulphi in possessione omnium bonorum ipsius.  Audito quod Radulphus mortuus esset ultra mare, iste F. statim spoliavit ipsum R. possessione omnium bonorum Radulphi avi sui, in quorum possessione remansit quando ivit ultra mare, quia dicebat Agathem neptem suam matrem ipsius R. non fuisse natam de legitimo matrimonio, ut supra, qui fil. sint legit., causam quae 1.  Et sic nec ipsa nec R. eius filius debebat succedere Radulpho fratri eiusdem F., sed ipse F.  Unde iste R. sic spoliatus ab F. avunculo suo impetravit litteras super restitutione sua ad istos episcopos Londonensem et Wigoriensem et Exoniensem sub hac forma, ut ante ingressum principalis causae deberent cognoscere super eo, quod mater ipsius R. dicebatur de non legitimo matrimonio nata, ita tamen ut ante principalis causae ingressum, deberent ei restituere hereditatem avi sui.  Sed quia rex turbatus et motus fuit, quod Papa iudicium possessorium commiserat illis, revocavit iudicium istud de restitutione, quod pertinet ad regem, et mandat ut procedant super quaestione nativitatis ipsius Agathae, prout patet in littera.  Postea vero quia isti episcopi forsitan non procedebant, iste impetravit eandem causam committi episcopis Exoniensi, Wigoriensi et eidem Londonensi.  Et quia F. habebat episcopum Londonensem suspectum, fecit illum removeri, et loco illius substitui abbatem Herefordensem, ut supra, de offi. deleg., causam quae; et supra, qui fil. sint legit., causam quae 1.  Et sic habes hic totam continentiam istarum decretalium.  Et haec decretalis deberet procedere in titulo isto aliam.  Ber.  Nota quod iurisdictio temporalis non pertinet ad Papam.  Item Papa non intendit iuri alicuius detrahere.  Item de statu alicuius quaeritur post eius decessum.

 Ad regem
Et sic patet quod iurisdictio spiritualis et temporalis distincta est et divisa, de conse. dist. 3, celebritatem, in fi.; et in Auth. de fid. instrum., circa princ., per unam columnam.  Et sic Papa non habet utramque iurisdictionem, arg. supra, qui fil. sint legit., lator; et 23. q. 5, regum; et 8. dist., quo iure; et 33. q. 2, inter haec, in fi.; et 23. q. 4, quaesitum.  Arg. quod Papa intromittit se de hereditate.  Arg. contra supra, qui fil. sint legit., conquestus; et 20. q. 3, praesens, in fi.; 15. q. 6, alius; et 24. q. 1, loquitur.  Hug. dixit quod imperator a solo Deo habet potestatem in temporalibus, Papa vero in spiritualibus, et sic divisa est iurisdictio.  Prius enim fuit imperator quam coronam reciperet a Papa, et gladium ab altari, 93. dist., legimus.  Quia ante fuit imperium quam Apostolatus.  Sed Ala. et Tanc. dixerunt quod imperator, licet imperium a solo Deo dicatur, executionem gladii temporalis recepit ab ecclesia.  Ecclesia enim est unum corpus, ergo unum solum caput debet habere.  Item Deus utroque gladio usus est, ut notat de iudic., novit.  Hic adde quod ibi dicitur.  Item Moyses utrumque gladium habuit, cuius successor est Papa.  Praeterea Papa ipsum confirmat et consecrat et coronat, et eum deponit, supra, de elect., venerabilem; et 15. q. 6, alius.  Hoc ultimum verius credo.

 Mater
Scilicet, Agatha.

 Incongruum
Quia crimina morte extinguntur, C. si reus vel accus. mort., etsi Marcellus; C. si reus vel accus. mort., si is; C. si reus vel accus. mort., si ut proponis; 23. dist., quorundam; et 33. q. 2, admonere.  Et ideo post mortem nullus accusari potest nisi in tribus casibus, ut de haeresi, 24. q. 2, sane profertur; et forte in crimine laesae maiestatis propter bona et filios, arg. 6. q. 1, quaero § verum; 6. q. 1, si quis cum militibus; et hic, ratione bonorum quaeritur delicto aliquorum post mortem, scilicet, utrum Agatha fuerit nata de legitimo matrimonio.  Dicebatur enim nata de Anelina et Radulpho, et modo quaeritur utrum inter eos fuerit legitimum matrimonium, sic supra, qui fil. sint legit., lator; et de statu alicuius quandoque quaeritur propter bona, C. de liber. caus., principaliter; et C. ne de stat. def., quamvis.  Ber.

 Genetrices
Id est, matrimonium de quo nata est Agatha genetrix praefati R. ut dixi, et non de matrimonio de quo natus fuit R., quia non agitur de illo.

X 4.17.08 Perlatum est

 Parentibus
Et amicis similiter mittere debuit, ff. ex quib. cau. maio., ergo.  Et edictum publice proponi debet, supra, de dolo et contu., causam quae; et supra, de dolo et contu., venerabilis.  Sed in hoc casu non est taliter procedendum, nisi se per contumaciam absentasset, supra, ut lite non cont., quoniam § porro; et supra, ut lite non cont., quoniam § si vero.  Ber.

 Promulgavit
Probato impedimento perpetuo.  Sed numquid episcopus iste legitime praecessit lite non contestata?  Arg. quod sic, infra, qui matrim. acc. poss., relatum.  Et illud factum videtur ex necessitate, ne ius mulieris periret.  Sed contra supra, ut lite non cont., quoniam § porro; et supra, ut lite non cont., quoniam § si vero; cui hodie standum videtur.  Sed utrum episcopus bene vel male processerit non quaerebatur, sed tantum utrum filii, nati de alio viro cum quo auctoritate episcopi contraxit, legitimi essent.  Et respondetur quod sic, et non aliud, arg. ff. si quid in fraud. pat. fac. sit, si quid dolo § si quid in fraudem.  Et quia de illo quaesitum non fuit, responsum non extitit, sic supra, de elect., innotuit, ad fi.  Et ideo filii isti legitimi erunt, quia auctoritate ecclesiae et publice contraxit, supra, qui fil. sint legit., cum inter.  Ber.

X 4.17.09 Quod nobis

 De clandestino
Quot modis matrimonium dicatur clandestinum, dicitur supra, de clan. despon., cum inhibitio.

 Fuerint
Post approbatum matrimonium ab ecclesia, servata solemnitate quae traditur, supra, de clan. despon., cum inhibitio.  Quia legitimi erunt, etiam si postea matrimonium separetur iusta de causa.  Secus si ante approbationem generati fuerunt de clandestino matrimonio ab ecclesia non approbato, vel non servata forma praedicta contraxerunt, quia filii non excusantur, si contra matrimonium aliquid postea probetur, ut in praedicta constitutione supra, de clan. despon., cum inhibitio.  Tales ergo filii, scilicet, de clandestino matrimonio ante approbationem ecclesiae nati, post approbationem legitimi erunt, 32. q. 4, dicat aliquis; et supra, qui fil. sint legit., tanta, arg.; si postea contra matrimonium aliquid non probetur, de quibus hoc intelligitur, supra, de clan. despon., quod nobis, cuius pars haec est; et supra, qui fil. sint legit., tanta.  Ber.

X 4.17.10 Referente

 Referente
Casum pone per illam, supra, de despon. impub., duo, sic: quidam contraxit sponsalia de futuro cum quadam.  Tandem illa mutate voluntate contraxit per verba de praesenti cum alio, et sic soluta fuerunt sponsalia priora.  Ille vero qui sponsalia cum ea contraxerat, matrimonium cum quadam consaguinea illius, ex certa scientia utriusque contraxit.  De tali matrimonio nati sunt filii.  Quaerebatur an essent legitimi?  Et respondetur quod non, quia publicae honestatis iustitia impediente, non potuit esse matrimonium inter eos.  Nec ignorantia excusat eos, quia parentes scienter contraxerunt; nec dispensatio ecclesiae fuit secuta.  Ber.  Nota quod publicae honestatis iustitia impedit et dirimit matrimonium.  Item paterna ignorantia non excusat filios.

 Separari
Sic patet quod impedimentum istud perpetuum est, ex quo impedit et dirimit matrimonium iam contractum, sic supra, de spons., ad audientiam; et supra, de spons., iuvenis.

 Permissionem
Id est, ecclesia non approbante tale matrimonium; vel permissionem, id est, dispensationem, quia postea ecclesia cum eis non dispensavit, et per dispensationem ecclesiae approbatur matrimonium causa filiorum, supra, de cons. et affin., quia circa; infra, qui fil. sint legit., per venerabilem; et 35. q. 8, de gradibus.

 Ignorantiam
Paterna enim ignorantia utriusque, vel alterius tantum excusat filios, sive legitimat eos, infra, qui fil. sint legit., ex tenore; et supra, qui fil. sint legit., cum inter.  Item subsequens matrimonium, supra, qui fil. sint legit., tanta; et supra, qui fil. sint legit., conquestus.  Item legitimatio principis, infra, qui fil. sint legit., per venerabilem.  Hodie vero paterna ignorantia non excusat filios omissa illa solemnitate, supra, de clan. despon., cum inhibitio.  Ber.

X 4.17.11 Pervenit

 Si est ita
Arg. contra supra, qui fil. sint legit., causam quae 2; ibi mandatur inquiri de matrimonio post mortem coniugum; hic autem videtur denegari.  Ala. dicit quod hic lapsum erat quinquenium a morte coniugum, ibi non; arg. ff. ne de stat. def., de statu; et ff. ne de stat. def., non esse; et C. ne de stat. def., si is qui, et per totum.  Vel hic mater dicebatur nata de non legitimo matrimonio impediente statu, unde post mortem quaeri non debet.  Sed hoc est divinare.  Unde dicimus quod ex quo constat matrimonium in facie ecclesiae contractum, et bona fide filii legitimi sunt, ut hic.  Et ideo dicit, si est ita quod legitime contractum sit, et haec mulier probare debet, et sic intelligitur quod dicitur.  Sed ibi non constabat de matrimonio, quia dicebatur quod Agatha nata fuit eo tempore, quo Anelina mater eius habebat alium virum.  Et hoc adversarius probare debebat, ut supra, qui fil. sint legit., causam quae 1.  Et hic non negatur quin alia pars possit probare contrarium si voluerit.  Unde si nihil probat, eo ipso quod parentes istius in facie ecclesiae contraxerunt, et approbante ecclesia simul fuerunt usque ad mortem, praesumitur legitimum matrimonium inter eos, quare filii legitimi sunt habendi, quousque contrarium ostendatur.  Aliud contrarium fortius signatur, supra, qui fil. sint legit., lator; et supra, de ord. cognit., tuam.  Ibi ille qui opponit adversus legitime natum, debet hoc probare, hic contra, quod videtur iniquum.  Potest dici quod hic non constabat de matrimonio parentum istius viduae, nec erat communis opinio quod illi fuissent legitime coniuncti.  Et ideo mulier debet probare narrationem suam.  Unde dicit Papa, si est ita, arg. ad praedicta, infra, qui fil. sint legit., per tuas.

X 4.17.12 Per tuas

 Ea
Scilicet, uxore quam duxit, illa concubina dimissa.

 Affidaverat
Id est, fidem dederat, quod eam duceret in uxorem.

 Ex ea
Quam affidaverat.

 Filium appellavit
Eo ipso, quod quis filium naturalem in extrema voluntate nominat filium, et heredem instituit, intelligitur eum legitimasse, C. de nat. lib. et mat., authen. item si quis.  Et hoc intellige, si alias legitimos non habet, in Auth. quib. mod. nat. fil. effic. legit. § si vero non habes, coll. 6.  Item si pater offerat filium naturalem imperatori, et fiat curialis, legitimus erit, in Auth. quib. mod. nat. effic. sui § si quis vero, coll. 7.  Item si nullo alio filio existente, ipse filius naturalis patre defuncto, offerat seipsum curiae, legitimus efficitur, in Auth. quib. mod. nat. effic. sui § palam; et in Auth. quib. mod. nat. effic. sui § si quis vero.  Item si pater filium naturalem in publico instrumento, vel cum subscriptione testium nominavit filium, nec adiecit naturalem, legitimus est, in Auth. ut liceat mat. et avi. § ad hoc, coll. 8.  Item est hic arg. quod ex sola nominatione aliquis acquirit ius, 32. q. 4, dicat aliquis; et arg. supra, de praesump., illud; et supra, de probat., per tuas; Inst. de adopt., apud Catonem; et ff. de probation., imperatores.  Arg. contra 2. q. 1, multi, in fi.; 27. q. 2, inventa; 23. q. 4, forte; C. de probation., neque; et C. de probation., non epistolis; et C. de liber. caus., iubemus.  De hoc dictum fuit supra, qui fil. sint legit., transmissae.

 Commissum
Id est, a iudice saeculari causa filiationis fuit huic remissa, arg. supra, qui fil. sint legit., lator.  Vel forte a Papa fuit ei causa commissa.

 Ex quadam decretali
Supra, qui fil. sint legit., transmissae.

 Comprobavit
Sic videtur quod aliquis possit probare se filium alicuius, supra, de fil. presbyt., Michael.  De hoc dicitur supra, qui fil. sint legit., transmissae.

 Assidasse
Supple antequam ipsum suscepisset ex ea.  Unde postea per carnalem copulam subsequentem, fuit matrimonium praesumptum inductum, contra quam praesumptionem non admittitur probatio in contrarium, supra, de spons., is qui; alias si simpliciter probasset quod eam affidasset, non determinando tempus, insufficiens fuisset talis probatio, supra, de probat., in praesentia; supra, de cond. appos., per tuas.

 Agitur
C. plus val. quod agit., per totum; in rubro et nigro.

 Ipso facto
Sicut ipso facto negatur matrimonium, sic et ipso facto renunciatur matrimonio spirituali, sive privilegio clericali, supra, de vit. et honest. cler., ex litteris.  Sic opere contrario vel facto negamus Christum, 22. q. 5, cavete; et 11. q. 3, existimant.  Et sic praesumitur quod a primo odio recessit, 33. q. 1, requisisti; et 33. q. 2, saeculares.

 In casu dissimili
Nam ibi parentes testificabantur contra illum, qui dicebat se eorum filium, hic vero pro ipso filio.  Et ita multum prodest filio dictum parentum, ff. de probation.; et ff. de liber. agnosc., senatus § Iulianus; et supra, de praesump., afferte; et C. de rei uxor. act., rem § si liceat; et ff. de probation., imperatores; ff. de Carb., si cui controversia § si quis; et ff. de Carb., quod Labeo.  Io.

X 4.17.13 Per venerabilem

 Arelatensem archiepiscopum
Nunc; olim fuit sedes episcopalis, ut 8. q. 3, Artaldus; et fuit suffraganeus Narbonensis, ut ibi.

 Habeat potestatem
Ex eo enim quod legitimat aliquem in spiritualibus, per consequentiam et in temporalibus, prout ipse Papa argumentatur hic.  Propter hoc tamen quod legitimat aliquem in spiritualibus, non probatur quod habeat iurisdictionem in temporalibus.  Legitimare enim pertinet ad voluntariam iurisdictionem, ff. de off. procon., omnes proconsules.  Item quia ad Papam nihil spectat de temporalibus, supra, qui fil. sint legit., causam quae 2; et supra, qui fil. sint legit., lator; et supra, de iudic., novit; nisi in casibus, supra, de for. compet., licet ex suscepto; et supra, de for. compet., ex tenore, ut ibi dicitur.  Et sic videtur quod Papa quo ad temporalia legitimare non possit, ubi non habet temporalem iurisdictionem.  Ad hoc dixit Io. quod dominus Papa non habet potestatem legitimandi in temporalibus, sed eo ipso quod legitimat aliquem quo ad spiritualia, per consequens legitimat eum quo ad temporalia, quae sunt minus digna, et sic legitimat per consequentiam, sed non directe.  Saepe enim permittitur aliquid indirecte, quod non permittitur directe, arg. 4. q. 3, si testes § servi, 1. resp.; et ff. de auct. tut., quamquam.  Io. adhaesit allegationi quam ponit hic dominus Papa.  Sed contrarium credo, scilicet, quod dominus Papa non possit legitimare aliquem quantum ad hoc, ut succedat in hereditate tamquam legitimus heres, qui non sit.  Dico de sua iurisdictione temporali, sic enim esset mittere falcem in messem alienam, et usurpare alienam iurisdictionem, quod esse non debet, supra, de iudic., novit; et 6. q. 3, scriptum est; et privare aliquem iure succedendi.  Unde credo quod non possit legitimare nisi quo ad actus spirituales, tamen quidam legitimationem extendunt ad honores saeculares, ut per hoc intelligatur esse legitimatus, ut possit esse iudex, et habere huiusmodi honores temporales, quos alias habere non posset, et in hac sententia fuerunt Laur. Vincen. et Tanc.

 Non naturalibus
Naturales large omnes appellantur, praeter adoptivos et spirituales, 30. q. 3 § quod autem.  Plerumque enim illi tantum qui ex liberis concubinis nascuntur, ut hic, et 32. q. 4, liberi.

 Aduletrinis
Ut puta filiis presbyterorum, qui cum fornicantur, adulterantur, cum sint quasi mariti ecclesiarum, ut 56. dist., Cenomanensem.

 Praesertim
Id est, maxime, secundum Io.  Secundum alios praesertim, id est, tantum.

 Superiorem
Papa enim super omnes est, 96. dist., duo sunt; et 9. q. 3, cuncta; et supra, de maior. et obed., solitae.

 Requiratur
Supple quantum ad temporalia.

 In minori
95. dist., illud; 16. q. 2, admonemus; et supra, de decim., ex parte tua 2.  Et econverso cui interdicitur minus, et maius interdictum esse videtur, infra, de sent. excom., cum illorum; et 74. dist., gesta; et ff. de serv. export., error § si cui; et ff. de interdict. et releg., relegatorum § solet.

 A patria potestate
53. dist., si servus; et in Auth. const. quae de digni. lib. a pat. pot. § palam, coll. 6.

 Ordinare
54. dist., si servus absente; et 54. dist., ex antiquis.

 Beati Petri
Dicebat Io. maxime.  Sed tu dic tantum, ut dixi supra, quia quo ad forum saeculare non potest legitimare, nisi princeps ei permitteret, in servo scienter ordinato secus est, sed ipse tenetur Domino satisfacere, ut hic dicitur.

 Per sententiam
Cui standum est, donec in contrarium probaretur, supra, de re iudic., sicut; et supra, de renunciat., in praesentia; licet iniqua, ff. de iust. et iure, ius pluribus § 1; et ff. de regul. iur., res iudicata.

 Separasti
Quod facere non debuit, etiam si causa esset manifesta, infra, de divort., porro.  Cum talis separatio sit poena, quae non debet inferri nisi per iudicem, 33. q. 2, sine § in hoc.

 Iudicarium ordinem non servatum
Ut 2. q. 6, ei qui § diffinitiva.  Et arg. supra, de probat., quoniam; et supra, de elect., dudum ecclesia; et supra, ut lite non cont., accedens 2.  Arg. contra supra, ut lite non cont., ad hoc; et supra, ut lite non cont., quoniam § 1, ubi dicitur quod ordo iudicarius non usqueuaque servatur in causis matrimonialibus, sed hic cassata fuit propter hoc sententia.  Illa contraria intelliguntur quando altera pars est absens per contumaciam.  Tunc enim ordo iuris non servatur per omnia, immo testes recipiuntur lite non contestata, et fertur sententia propter periculum fornicationis, ut in supra, ut lite non cont., quoniam.  Sed ubi altera pars non est absens, sed praesens utraque pars, debet ordo iuris servari; alias non valet sententia, ut hic.  Et dic cassata, id est, cassa et irrita nunciata, ut supra, ut lite non cont., accedens 1.

 De tribus bonis coniugii
Nota quod tria sunt bona matrimonii, ut hic dicit, scilicet fides, proles et sacramentum, 27. q. 2, omne itaque; 32. q. 1, non enim in sola.  Fides, quia nullum adulterium dicitur fides tori coniugalis, ut 32. q. 1, non enim in sola.  Proles, id est, ipse Deus.  Sacramentum, quia nullum debet esse divortium, ut 27. q. 2, omne itaque.  Ubi alterum istorum non servatur, frangitur lex matrimonii.  Iste non servata ista tria, scilicet, fidem, quia cum alia adulterium commisit.  Sed rex Franciae non fecit hoc, propter sententiam.  Et quamvis fides non servetur, matrimonium tamen durat, ut hic dicitur.

 Violasset
Id est, dissolvisset, quia in nullo casu solvitur matrimonium post carnalem copulam, nisi in casibus infra, de divort., gaudemus.

 Dubitari
Et sic ex futuro eventu pendet, an sint iudicandi legitimi, arg. supra, de frig. et malef., fraternitatis, in fi.  Sed certe contrarium videtur si secundum matrimonium contractum fuit auctoritate ecclesiae ex vi sententiae latae, et toleratum fuit.  Lite pendente super primo, filii legitimi erunt, supra, qui fil. sint legit., perlatum; et supra, qui fil. sint legit., cum inter; et supra, qui fil. sint legit., referente, arg.  Et ita sine aliqua dispensatione legitimi erunt.

 Comprobata
Maxime, quia et si non fuerit comprobata, et restituatur viro, nihilominus proles legitima erit nata ex secunda uxore, quam auctoritate ecclesiae recepit post sententiam latam, ut dixi in proxima notula.  Sed non est verum, quia sententia non tenuit propter ordinem non servatum, et ideo necessaria esset dispensatio si non probaretur affinitas.

 Minime recognoscat
De facto; de iure tamen subest Romano imperio, 7. q. 1, in apibus.  De hoc dicitur supra, de elect., venerabilem.

 Subiicere potuit
ff. de iuris., est receptum.

 Tamquam princeps
Nota quod facit aliquid non tamquam rex, ut supra, de elect., quod sicut § penulti; et supra, de elect., cum inter canonicos; et supra, de elect., cum inter universas; et 23. q. 4, si ecclesia, in fi.; et ff. de adopt., si consul § 1; et ff. quod cui. univ. nom., item eorum § 1.  Et ita rex erit hic actor et iudex proprii facti.  Et licet forte rex hoc facere possit, melius tamen facit si abstinet a talibus, ff. de off. procon., ne quicquam.  Ne videatur praestare auctoritatem suo proprio facto, ut supra, de instit., cum ad nostram; et supra, de iure patron., per nostras.  Io.

 Regi gratiam
Quia non potuit rex legitimare filium suum, licet posset alienum.  Vel quia licet eum posset legitimare ut subditum, scilicet, ut succederet alii, non tamen ut succederet sibi, arg. 8. q. 1, in scripturis; et 24. q. 1, didicimus.  Immo videtur quod ipso iure legitimi erant, cum nati fuissent de matrimonio auctoritate ecclesiae contracto.  Sed non est ita, ut supra dictum est in notula, maxime.

 Patrimonio
Illos tantum de patrimonio suo legitimare potest, ut dictum est supra.

 Certis causis
Scilicet, cum requirimur.  Et hoc probatur auctoritate Deuteronomii, scilicet, cum variatum est inter iudices, sive ambiguum, tunc recurritur ad iudicium ecclesiae, ut infra sequitur.  Et licet ex certis causis, non ideo est ordinarius quo ad temporalia, supra, de offi. ord., pastoralis, 1. resp.  Sed casualiter, ut dicit littera, supra, de for. compet., licet ex suscepto; et supra, de for. compet., ex tenore; et supra, de for. compet., ex parte.  Et ita est hic arg. de iurisdictione distincta, supra, qui fil. sint legit., causam quae 2, ubi de hoc; et supra, de iudic., novit; et supra, de appell., si duobus.

 Inter sanguinem
Haec verba exponuntur inferius.

 Videris variari
Inter iudices sive sapientes.

 Veniens ad sacerdotes
Arg. quod ex defectu iudicis saecularis recurritur ad ecclesiasticum, supra, de for. compet., licet ex suscepto; et 23. q. 5, administratores.

 Sane
Hic incipit Papa exponere auctoritate Deuteronomii.

 Ex vi vocabuli
Interpretatur enim nova lex antiquam.

 Reversus
Ipse Petrus, et ibi postmodum martyrium sustinuit, 2. q. 6, Beati Petrus et Paulus.

 Inter sanguinem et sanguinem
Haec est expositio eius quod praemisit in auctoritate Deuteronomii.

 Civile
Hoc est saeculare iudicium.

 Criminale
Id est, ecclesiasticum secundum canones.

 Medium inter causam
Nota quod ista tria iudicia clarissime secundum Host. possunt exponi.  Primum, inter sanguinem et sanguinem, istud est criminale, civile sive saeculare, quod idem est hic, ut quia accusator dicit esse probatum quod reus sanguinem fudit, id est, aliquid criminale commisit, puta homicidium, adulterium, furtum, vel aliquod aliud simile.  Ultimum inter lepram et lepram, quia accusator dicit reum esse infectum lepra haeresis, vel simoniae sive sacrilegii, vel alterius criminis ecclesiastici, et reus negat.  Medium inter causam et causam, quia actor dicit quod reus tenetur sibi in centum ex mutuo vel commodato, vel alia civili actione, vel etiam teneris mihi ad decimas praestandas, vel habeo ius patronatus in ecclesia ista, vel alia simili actione ecclesiastica, et reus negat.  In his enim omnibus, si quid difficultatis emerserit, est ad sedem Apostolicam recurrendum, supra, de appell., ut debitus; et supra, de bapt. et eius effect., maiores.

 Praecipitur
11. q. 3, absit.

 Mortuus
11. q. 3, nihil sic debet; et 24. q. 3, corripiantur.

 Canonica
56. dist., presbyterorum; et supra, de fil. presbyt., ut filii; et 15. q. 8, cum multae.

 Detestatur
Nisi cum eis fuerit dispensatum, 56. dist., Cenomanensem.

 Manzeres
De his dictum est supra, de renunciat., nisi § personae.

 Canone
Supra, de elect., cum in cunctis.

 Etiam alimenta
C. de nat. lib. et mat., authen. licet patri; et C. de incest. nupt., authen. ex complexu.  Arg. contra supra, de eo qui dux. in matr. quam pol. per adult., cum haberet.  Solutio: ibi.

X 4.17.14 Ex tenore

 Restitui postularet
Tamquam tutrix, C. quan. mul. tut. off. fun. pot., matres; et C. quan. mul. tut. off. fun. pot., authen. matri.  Olim si mater curam vel tutelam filiorum subire volebat, oportebat eam iurare, quod non transiret ad secundas nuptias, hodie vero remittitur illud iuramentum, quia veniebant contra, sed renunciant beneficio Velliani, in Auth. ut sine prohib. mat. deb. § quia vero multam, coll. 7; et praedicta authentica C. quan. mul. tut. off. fun. pot., authen. matri.  Et si contraxerit, statim expellitur a tutela, C. quan. mul. tut. off. fun. pot., authen. sacramentum; et supra, de appell., ex parte 2, ubi de hoc.

 Ignaram
Haec ignorantia facit, quod filii sunt legitimi censendi, alias non essent legitimi, ut supra, qui fil. sint legit., referente, ubi de hoc.

 Legitimum
Ex hoc patet quod sufficit bona fides alterius parentis, ut filii dicantur legitimi.  Et si nascantur lite mota legitimi sunt, licet postea separentur, vel si ante sententiam sit conceptus, supra, qui fil. sint legit., cum inter.  Circa huiusmodi scientiam vel ignorantiam tenendum est, ut dicitur supra, de clan. despon., cum inhibitio.  Sed numquid idem esset si aliquis crederetur liber cum esset servus, ut filius eius propter opinionem ecclesiae iudicetur liber, et legitimus quo ad ordinem?  Non, ut C. solut. matrim., si ignorans.  Arg. contra, ff. solut. matrim., si cum dotem § ulti.

X 4.17.15 Gaudemus

 Coniunctionibus
Scilicet, paganorum sive Iudaeorum ad fidem postea conversorum, ut supra, de cons. et affin., de infidelibus; et infra, de divort., gaudemus, cuius pars haec est.

 Opinionem
Talis opinio non legitimat, sed praestat occasionem legitimandi, arg. supra, qui fil. sint legit., ex tenore; et supra, qui fil. sint legit., per venerabilem; et ff. de ritu nupt., qui in provincia.  Sed numquid est matrimonium inter tales?  Videtur quod sic, 26. dist., deinde opponitur; et supra, de cons. et affin., de infidelibus.  Solutionem collige infra, de divort., gaudemus, cuius haec est pars, et decisa videtur ante illum § qui autem, etc., ut praecedat sermo de coniunctis cum secundis, post divortium factum adhuc viventibus repudiatis, in quibus non est matrimonium, ut ibi dicitur.  Filii tamen eorum reputantur ab ecclesia legitimi utilitate publica suadente, ut alii facilius convertantur.  Sed si intelligatur de filiis illorum, de quibus dicitur in principio illius capituli gaudemus.  Tunc planum est, quia inter illos est matrimonium, ut ibi patet.  Et sic deciditur ante § quia vero; quod potius credo, et filii talium legitimi sunt.

