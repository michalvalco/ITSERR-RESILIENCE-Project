X 1.17 DE FILLIS PRESBYTERORUM ORDINANDIS VEL NON

X 1.17.01 Ut filii presyterorum 

 Ut filii
Supple statuimus.

 Ex fornicatione
Simile supra, de elect., cum in cunctis; infra, de serv. non ordin., consuluit; et 35. q. 3, de incestis.

 Praelationem
Sic infra, de fil. presbyt., nimis; sine dispensatione sedis Apostolicae, ut ibi.

 Neque servi
Infra, de serv. non ordin., consuluit.

X 1.17.02 Ad praesentiam

 Tacito
Et ideo non valuerunt litterae, supra, de rescript., super litteris; et 25. q. 2, et si legibus.

 Ministravit
Nullo medio, quia si media persona intervenisset, secus esset, infra, de fil. presbyt., ex transmissa; et infra, de fil. presbyt., ad extirpandas.  Ex tunc enim si fuisset legitimus, licite posset ibi ministrare, alias non, infra, de fil. presbyt., nimis.

 Non obstantibus
Quia impetratae sunt tacita veritate, simile supra, de aetat. et qualit., eam te.  Secus si ex certa scientia illum recipi mandasset.  Et sic est arg. quod non est semper obediendum litteris sine mandato Papae, arg. supra, de rescript., si quando; et supra, de aetat. et qualit., eam te.  

X 1.17.03 Praesentium

 Paternis
Idem iuris est de aliis, infra, de fil. presbyt., nimis; unde supple maxime.

 Patiaris
Nisi habeant illas per dispensationem Apostolicae sedis, infra, de fil. presbyt., ex tua; et infra, de fil. presbyt., dilectus; et infra, de fil. presbyt., nimis.  Et idem est si fuit perpetuus vicarius, infra, de fil. presbyt., constitutus; alias expellantur, et aliis idoneis conferantur, infra, de fil. presbyt., nimis.  De hac materia dicetur infra, de fil. presbyt., nimis.

X 1.17.04 Conquerente

 M. clerico
Qui praesentatus erat a patrono ecclesiae, et iste R. molestabat eum super illa ecclesia in qua pater eius nullo medio ministraverat.

 Notorium
Qualiter dicatur aliquid notorium esse, habes infra, de cohab. cler. et mul., quaesitum.  Quia si ibi ministravit, non potest esse notorium, supra, de translat., quanto.

 Amovere
Cum non ostendat dispensationem Apostolicae sedis, ut dictum est supra, de fil. presbyt., praesentium; et idem hic dicas.

X 1.17.05 Veniens

 Ministravit
Maxime infra, de fil. presbyt., nimis; ex quo non est legitimus.

 Innotuerit
Sed qualiter potuit ei innotescere?  Resp.: si ipse fuit ei confessus quando ipsum examinavit, 22. q. 5, hoc videtur.  Vel dicas innotuit, quoquo modo, ff. de admin. tut., quidam decedens § ulti.  Et si episcopus haec sciebat, non tenebatur ei dicere, quia qui scivit, certiorari non debuit, ff. de act. emp. et vend., si res vendita, in fi.  Sed quis probabit innotuisse episcopo?  Ille qui dicit et allegat scientiam debet probare, ff. de probation., verius; et 82. dist., proposuisti.  Sed praesumptio est contra episcopum quod ipse sciverit, qui eum examinavit vel fecit examinari, 24. dist., quando episcopus.  Et praesumitur quod nihil omiserit de contingentibus, 11. q. 3, absit; et supra, de aetat. et qualit., accepimus.  Unde videtur quod ipse debeat probare se ignorasse.  Simile, innotuit, ponitur supra, de rescript., cum contingat.

 Restituas
Quia quod benigne contulit, fraudis consilio non debuit revocare, ff. de aedil. edict., ad res donatas.  Vincen.  Et de poen. dist. 1, quantum libet.  Simile 22. q. 2, non enim; et 16. q. 2, visis.  Sed nonne potest episcopus contra factum suum venire si est illicitum?  Ita videtur 35. q. 9, quod quis commisit; et supra, de elect., nosti; et infra, de rebus ecc. non alien., si quis; et C. de evict., si tibi liberam.  Sed hoc praecipit in odium episcopi qui talem scienter eligit, simile infra, de cleri. coniug., diversis.  Et in hoc facit Papa gratiam huic sacerdoti, ut ille episcopus de caetero tales non promoveat, et cum ignoraverit ipsum fuisse talem, toleratur in eadem ecclesia de gratia, scilicet quousque provideatur ei in alia ecclesia.  Et sic in primo casu propter culpam episcopi dispensat cum eo Papa, in alia casu toleratur ad tempus.

 Ordinasti
Arg. contra 50. dist., ex poenitentibus; et 81. dist., si qui sine.  Contra hoc fit ex dispensatione, ut dixi.  Numquid interim est praelatus?  Ita, et habebit omnia, ff. de bon. poss. sec. tab., aequissimum.  Sed contra videtur quod non sit praelatus, praelatura enim ad tempus dari non potest, 55. dist., praecepta.  Sicut nec hereditas temporalis, ff. de hered. instit., hereditatis; ff. de regul. iur., actus legitimi.  Sicut nec libertas, ff. de manum. test., libertas; ff. de poe., quaesitum § 2.  Sed hoc intelligitur fieri de mandato domini Papae, alias non esset praelatus.

X 1.17.06 Proposuit

 Carere
Et ita est hic arg. quod qui habet ordinem, debeat habere beneficium, 70. dist., neminem; et 70. dist., sanctorum canonum; et infra, de praeben., episcopus; et 1. q. 3, si quis obiecerit.

 Cum assensu eiusdem
Sed quare requiritur assensus illius, et non patroni, contra illud 63. dist., principali; et 63. dist., Reatina ecclesia?  Papa dicit quod patronus eligit solum praelatum, et iste subdiaconus erit praelatus, et ideo consensus eius exigebatur, infra, de iure patron., postulasti.  Vel supple et patroni consensus principaliter.  Vel dicas melius quod sacerdos erit praelatus, ut dicebant Laur. et Vincen.  Et subdiaconus toleratur ex dispensatione, et ideo consensus patroni debet requiri principaliter.  Et patronus praesentabit presbyterum de assensu clerici, et isti aequaliter habebunt bona ecclesia.  Et hoc quod dicitur de isto R. potius credo dictum ex dispensatione quam de iure, quia ex eo quod dicit, indignum est ut ipse, etc., quod satis videtur.  Sed ex littera potius colligitur quod presbyter sit praelatus quam clericus, ex eo quod dicit, solus presbyter, et ex eo quod dicit, sine ministri suffragio.  Et est arg. quod clerici possunt habere praebendas distinctas et divisas.

 Solus
Arg. quod dedicari non debet, nisi tantum assignetur eidem, quod duobus sufficiat, arg. 7. q. 1, illud; et 81. dist., in omnibus; de conse. dist. 1, hoc quoque statutum; et de conse. dist. 1, nemo; et 1. q. 2, placuit.

X 1.17.07 Ex transmissa

 Media
Nota quod nomen heredis proximum significat, non ulteriorem.  Sed non semper, sed in quibusdam speciebus, ff. de ver. sig., sciendum; C. de poe., honor.  Arg. contra C. de hered. instit., cum in libris, ubi dicitur quod heres heredis testatoris est heres; et C. de legi. et const., annalibus; ff. de ver. sig., heredis; ff. de lib. et post., quid sit.  Solutio: regulare est ut per multas successiones accipiatur nomen heredis, ut in praedicta lege ff. de ver. sig., sciendum, et contraria specialia sunt.  Et si iste Gu. fuit legitimus, nulla dispensatio est necessaria, ex quo media intercessit persona, ut dicitur hic in fi.  Et hic non dicitur non fuerit legitimus.  Ber.

 Observato
Id est, non propter hoc minus observatur decretum illud, quo prohibetur filios succedere in paternis ecclesiis, ut supra, de fil. presbyt., praesentium.  Et in ecclesia successio esse non debet, 8. q. 1, apostolica.

 Successionem
Nota quod hereditaria successio in filiis, et etiam in hominibus eiusdem loci consideratur, infra, de iure patron., consuluit; et infra, de instit., ad decorem; et infra, de decim., ad haec.

X 1.17.08 Constitutus

 Spoliavit
Quod de iure fieri non potuit, 16. q. 7, laici; et 16. q. 7, contra sanctorum.  Nec etiam in hominibus clericorum laici habent potestatem, 23. q. 8, scire; et 12. q. 2, ecclesiarum servos.

 Eiectus
Sed cum iste fuerit spoliatus, debuit restitui simpliciter antequam cognoscatur de iure suo, infra, de restit. spol., in litteris; et infra, de restit. spol., item cum quis; et infra, de restit. spol., ex conquestione.  Sed hoc ideo fit quod mandat Papa inquiri, quia non agebat ipse possessorio, sed petitorio et possessorio, quod patet ex ipsa littera in principio, quia dixit se canonice institutum, et fuisse postmodum spoliatum, et ideo de utroque mandat inquiri; sic infra, de restit. spol., accepta.  Alias si simpliciter petiisset restitutionem, restitutus fuisset sine causae principalis cognitione.

 Perpetuus vicarius
Nota quod licet pater temporalis vicarius fuit ibi, non videtur impedimentum praestare filio, quia cum pater nullum habuit titulum vel ius in re, cessat ius successsionis.  Item si pater fuit praelatus, potest ibi esse canonicus filius de legitimo matrimonio natus, infra, de fil. presbyt., ad haec.  Contrarium videtur dicere infra, de fil. presbyt., ad abolendam; et ibi de hoc dicetur.

 Nomine
Si pater ministravit ibi nomine filii, patet quod filius erat praelatus, quia is etiam possidet cuius nomine possidetur, ff. de acq. poss., quod meo; Inst. de interdic. § possidere; infra, de restit. spol., cum venisset; infra, de praescrip., si diligenti.

 Perceptis
Vel etiam qui percipi potuerunt, infra, de restit. spol., gravis, ubi de hoc.

X 1.17.09 Ex tua

 Consultationem
Improprie ponitur, quia cum respondetur consultationi, ius commune ostenditur per responsionem, arg. infra, de voto et vot. redem., ex multa.  Et ideo expone consultationem, id est, supplicationem, quia indulgentiam continet haec decretalis.  Et hoc patet ex eo quod dicit infra, dispensasti et dispensationem.  Et probatur hoc infra, de fil. presbyt., dilectus; et infra, de fil. presbyt., nimis.  Nam Papa tantum cum talibus dispensat, ut ibi dicitur.

 Eos
Scilicet, cum quibus fuerat dispensatum.

 Ipsis
Impetrantibus.

 Nequeant
Hoc ideo dicit, quia de gratia ipsi obtinuerunt litteras pro istis ecclesiis obtinendis.  Et ex hoc patet, quod ecclesias licite retinere non poterant per solam concessionem episcoporum, ex quo Papa mandat eos removeri, et est verum, infra, de fil. presbyt., nimis.

 Irritari
Ergo dispensatio semel facta non est revocanda amplius, sicut nec iniuriae remissio, 23. q. 4, si illic.  Immo beneficium decens est esse mansurum, in Auth. const. quae de digni. lib. a pat. pot., § illud quoque, coll. 6.  Deus enim dona sua multiplicat, de poen. dist. 1, quantumlibet; et infra, de schismat., fraternitati.

 Donationis
1. q. 7, si quis omnem, in fi.  Immo suspendi debent clerici et communione privari, qui ecclesias recipiunt de manibus laicorum, et laici sunt excommunicandi, infra, de iure patron., praeterea quia.  Cum ipsi tale ius possidere non possunt, supra, de elect., sacrosancta; et supra, de elect., Massana; nisi in capella ubi patronus habet tantum ius praestandi, infra, de iure patron., nobis; et infra, de iure patron., quod autem; et infra, de iure patron., pastoralis.  Et non ius conferendi, infra, de fil. presbyt., nimis.

X 1.17.10 Quoniam

 Excludatis
Supra, de fil. presbyt., praesentium; et infra, de fil. presbyt., nimis.

 Ulterius
Et ita loquitur de illegitimis, et sic nec in paternis nec in aliis institui debent, infra, de fil. presbyt., nimis.

 Manifestum
Et ita habes quod in manifestis et notoriis ordo iudicarius non est observandus, 2. q. 1, de manifesta; et 2. q. 1, quae Lotharius; infra, de appell., cum sit Romana, in fi.; et C. de accusation., ea quidem.  Arg. contra 2. q. 1, Deus omnipotens; et infra, de divort., porro; et supra, de elect., bonae 1.

X 1.17.11 Ad extirpandas

 Filii presbyterorum
Vel etiam nepotes, vel inferiorum quilibet quorum est ius succedendi, arg. Inst. de hered. qual. et diff. § sui.  In collateralibus non prohibetur, arg. infra, de offi. deleg., ex parte N.  Et quilibet repellitur qui quasi iure successionis ecclesiam sibi vendicare intendit, quia ibi non habet locum successio, supra, de fil. presbyt., ex transmissa, in fi.; et 8. q. 1, apostolica.

 Vicarii
Perpetui; simile supra, de fil. presbyt., constitutus.

 Nulla persona media
Supra, de fil. presbyt., ex transmissa.

 Amovere
Etiam si sint de legitimo matrimonio nati, ne videatur locum habere successio, 8. q. 1, apostolica.  Secus si media persona intercessisset, quia de iure communi ibi et alibi possent praefici, cum sint legitime nati.

X 1.17.12 Ad haec

 Legitimo
Infra, de fil. presbyt., ad abolendam, arg. contra secundum unam lectum.  Sed illud maxime, quod est ibi, tenetur comparative.  Alias illegitimus filius simul cum patre in eadem ecclesia esse non debet, infra, de fil. presbyt., cum decorem.

 Obtinere
Et ita potest filius legitimus in paterna ecclesia simul cum patre beneficium obtinere, arg. infra, de fil. presbyt., cum decorem.  A contrario sensu in verbo, illegitimus, sed in paterno beneficio sive dignitate succedere non debet, 8. q. 1, apostolica; et supra, de fil. presbyt., constitutus; et supra, de fil. presbyt., ad extirpandas.  Ber.

X 1.17.13 Michael

 Constiterit
Sed quomodo poterit hoc constare si ipse negaverit se filium fuisse illius?  Resp.: si natus ex illa quam tenebat secum publice in domo pro concubina, praesumitur enim filius illius, sicut aliquis praesumitur filius, quia natus est in matrimonio, quia pater est is, quem nuptiae demonstrant, ff. de in ius voc., quia mater.  Et ita praesumptive talem dicimus filium, quem talis cohabitatio filium demonstrat, quia fuit in possessione filiationis, C. de suis et leg. lib., ut intestato.  Sed si non fuit natus de tali, qualiter probabit?  Resp.: ex eo quod ille vocabat illum filium, et ille appellabat eum patrem, et communiter habebatur et nominabatur filius, infra, de probat., per tuas.  Et ex dilectione sola discernitur quis cuius filius approbatur, infra, de praesump., afferte.  Sed videtur quod talis nominatio non probet illum filium, quia contrarium admittit probationem, C. de probation., non nudis; C. de testament., neque professio; ff. de inoffic. testam., instituta § 1.  Bene statur nominationi per illam decretalem, infra, de probat., per tuas, in fi., nisi expresse contrarium probaretur, ut dicunt illa ultima iura.

 Proximo
Supra, de fil. presbyt., ad extirpandas.

X 1.17.14 Litteras

 Legitima
Ducta ante sacros ordines susceptos, qua postea uti non licuit, 31. dist., ante triennium; 32. dist., placuit.  Quia promissa continentia sive castitate, postea fuit promotus, unde postea uti uxore non licuit, 77. dist., episcopus benedictionem; et 32. dist., seriatim; infra, de cleri. coniug., sane 1; et infra, de conver. coniug., coniugatus.  Et ideo de iure non potuit promoveri.

 Licet a filiis
Hic vult dicere, licet a filiis, etc., id est, licet filii sint repellendi propter paternam incontinentiam, tamen si alias boni, etc.

 Ordinari
Sed numquid per hoc non dispensatur tantum cum eo in minoribus ordinibus?  Arg. quod sic, quia promissio in genere mediocritatem respicit, ff. de aur. arg. leg., qui lancem; et ff. de leg. 1, legato; et C. commun. de legat., si duobus. § sed si quis; et ff. de leg. 1, apud Iulianum § scio; et C. de donation., si quis argentum § simili quoque.  A simili dispensatio in genere respicere debet tantum minoritatem, arg. ff. de leg. 3, nummis.  Arg. contra supra, de translat., licet; et ff. de constit. princ., beneficium; et infra, de verb. sign., olim; infra, de dona., cum dilecti, in fi.; et optimum arg. infra, de simon., mandato.  Sed tutius est tantum intelligere de minoribus, quia sic Papa sensisset videtur, et nos ita sentire debemus, arg. supra, de rescript., super litteris, in fi.; et infra, de praeben., cum olim.
 
X 1.17.15 Cum decorem

 Illegitimus
Sed legitimi bene possunt esse in ecclesiis in quibus praesunt partes eorum, supra, de fil. presbyt., ad haec.  Sed contra infra, de fil. presbyt., ad abolendam, ubi legitimi prohiberi videntur, secundum unam lecturam illius adverbii, maxime, et ei standum est.

 Victimatur
Supra, de summ. trin. et fid. cath., firmiter § una vero.

X 1.17.16 Ad abolendam

 Filii
Scilicet, illegitimi.

 Maxime spurii
Sic istud adverbium, maxime, ponitur pro tantum, tunc legitimi possunt institui, ut supra, de fil. presbyt., ad haec.  Si intelligas proprie, tunc nec legitimi sunt instituendi in ecclesiis in quibus sunt instituti patres eorum, multominus et spurii, quod satis videtur, et ita corrigitur supra, de fil. presbyt., ad haec.  De spuriis nulla dubitatio erat, cum illi esse prohibiti per multa alia iura, ut supra, de fil. presbyt., ut filii; et infra, de serv. non ordin., consuluit; et ff. de poe., sanctio legum.  Sed dic ut in sequenti notula dicitur.  Ber.

 In saecularibus
Et hoc ideo dicit, quia in regularibus bene possunt simul esse monachi, vel regulares canonici pater et filius, quia tales personae irregulares non prohibentur intrare religionem, supra, de fil. presbyt., ut filii; et 56. dist., ut filii.  Et ita in saecularibus prohibentur tantum ex hoc verbo.  Sed ex eo quod dicit inferius, quod vero tales, ut dictum est canonicare praesumpserint, a suis beneficiis suspendantur, videtur quod loquatur tantum de spuriis, quia cum illis episcopi dispensare non possunt, ut infra, de fil. presbyt., nimis.  Pro legitimis non ita punirentur, et ita loquitur tantum de spuriis, et secundum hoc haec dictio, maxime, ponitur pro tantum, id est, illegitimi tantum prohibentur, et non legitimi, licet glossula praecedens contrarium videatur dicere.  Sed verius credo quod de omnibus filiis intelligatur, alias nihil adderet ista constitutio, nisi hoc solum quod tantum poenam imponit hic ordinatoribus.  Sed contrarium est verum, quia ponitur pro tantum, sed a propria verbi significatione non est recedendum, si res aliter salva esse potest, ff. de leg. 3, non aliter; et infra, de decim., ad audientiam; et supra, de translat., inter corporalia.  Et in re dubia melius est verbis edicti servire, ff. de exerc. act., utilitatem § si is qui.  Et ideo istud, maxime, tenetur proprie, et potest intelligere respectu eorum quod non sunt spurii, sed alias illegitimi ut sunt naturales, et sic idem dicit quod supra, de fil. presbyt., cum decorem.  Et addit, quia poena hic statuitur contra ordinatores, et sic non tollitur supra, de fil. presbyt., ad haec.

 Non valere
Arg. quod episcopi non possunt dispensare cum illegitimis in simplici beneficio, et ex eo quod hic dicitur, decernimus non valere, et quod poena imponitur ordinatoribus talium personarum, est arg. infra, de fil. presbyt., nimis, ubi removentur illegitime promoti sine dispensatione Papae.  Hoc ius commune statuitur, sed dispensatio non prohibetur in aliis ecclesiis, in quibus patres non sunt instituti, et ita bene possunt episcopi dispensare cum illegitimis in simplici beneficio in aliis ecclesiis non paternis, sed in paternis non possunt.  Eo enim ipso quod prohibet concilium de paternis tantum, datur intelligi quod de aliis concedat, arg. infra, de fil. presbyt., nimis; et supra, de fil. presbyt., ad haec; et supra, de fil. presbyt., cum decorem.  De hoc dic ut infra, de fil. presbyt., nimis, in notula: sic ergo.  Ber.

X 1.17.17 Dilectus filius

 Nullo medio
Quare medio debet expelli, supra, de fil. presbyt., Michael; et supra, de fil. presbyt., ad extirpandas; et supra, de fil. presbyt., ex tua; et supra, de fil. presbyt., praesentium; et supra, de fil. presbyt., conquerente; etiam si legitimus fuisset.

 Non obstante
Sic patet expresse quod legatus domini Papae non potest cum talibus dispensare, licet habeat generalem legationem.  Sed videtur contra infra, de offi. legat., quod translationem, ubi legatus exercet ea quae tantum sunt sedi Apostolicae reservata, scilicet excommunicatos propter violentas manus in clericos absolvere.  Sed illud iam introductum est ex consuetudine, ex certa scientia Papae, et ita perinde est ac si Papa specialiter committeret, et ita per generalem legationem non transferuntur ea quae specialiter tribuuntur, ff. de off. eius cui man. est iur., quaecumque; et infra, de offi. legat., quod translationem; et ff. de pignorib., obligatione.  Vel forsitan iste legatus erat tantum legatus in provincia sua, et isti legati qui non mittuntur de latere domini Papae, ut infra, de offi. legat., cum non ignoretis.  Non habet tam largam legationem, sicut illi qui mittuntur a latere domini Papae, ut infra, de offi. legat., excommunicatis.  Unde satis potest dici quod Cardinales legati, qui quasi pars corporis domini Papae intelliguntur, ut 6. q. 1, si quis ex militibus, possunt cum talibus dispensare, sed alii non possunt ultra id quod specialiter in eorum privilegio continetur.  Et quod illi habeant maiorem auctoritatem et potestatem patet, quia praesentibus legatis missis de latere domini Papae, isti non debent tunc suae legationis officium exercere, infra, de offi. legat., volentes.  Et optime facit ad hoc 93. dist., praecepimus; et 94. dist., valde.  Immo nec illi possunt dispensare contra concilium Lateranense, infra, de praeben., dilectus filius 1; et hic, et infra, de fil. presbyt., nimis; et supra, de fil. presbyt., ad extirpandas.

 Canonicum
Sed quid erit canonicum?  Resp.: ut ab ecclesia expellatur, ut infra, de fil. presbyt., nimis.  Filius enim patri in ecclesia succedere non debet, supra, de fil. presbyt., praesentium; et supra, de fil. presbyt., conquerente; et supra, de fil. presbyt., ad extirpandas; et in pluribus capitulis sequentibus post illud capitulum supra, de fil. presbyt., praesentium; et 8. q. 1, apostolica.

X 1.17.18 Nimis in tua

 Sedis Apostolicae
Sic ergo patet aperte per decretalem istam quod iuris sit de filiis presbyterorum, et aliis illegitime natis, quia non possunt ad dignitates vel beneficia curam animarum habentia promoveri, nisi per dispensationem sedis Apostolicae; sic supra, de fil. presbyt., ex tua; et supra, de fil. presbyt., dilectus.  Arg. supra, de fil. presbyt., ad abolendam, et si promoti sint, debent expelli.  Sed numquid episcopi possunt dispensare cum talibus illegitime natis in simplici beneficio, et ut promoveantur ad sacros ordines sine aliqua praelatione?  Videtur quod sic, eo enim quod prohibet tantum illos a dignitatibus et cura animarum, intelligitur permittere de aliis inferioribus beneficiis, quia quod de uno prohibetur, de alio permittitur, 25. dist., qualis; et infra, de his quae fi. a prael., cum Apostolica, in fi.  Praeterea non invenitur eis prohibitum, ergo intelligitur permissum eis, infra, de rerum perm., ad quaestiones; et 30. q. 4, qui spiritualem.  Sed videtur prohibitum supra, de fil. presbyt., ut filii; et supra, de fil. presbyt., ad abolendam; et infra, de serv. non ordin., consuluit.  Sed potest dici quod ibi ius commune statuitur, sed dispensatio non prohibetur.  Sed contra hoc videtur expressum supra, de fil. presbyt., litteras, ubi dispensat Papa cum tali ad clericatum ibi, Papa dispensavit per hoc tamen aliis non prohibetur, quia hoc ab ipso fuit petitum.  Et sic patet quod illegitimi nati, de iure communi promoveri non possunt ad aliquem ordinem.  Sed si in monasteriis vel regularibus ecclesiis ministraverint, numquid postea possunt promoveri ad ordines, vel ad dignitates de iure communi, vel per dispensationem?  Videtur quod sic de iure communi, supra, de fil. presbyt., ut filii; et 56. dist., presbyterorum filios; quia ingressus religionis omnem tollit irregularitatem, in Auth. de monach., in princ., coll. 1.  Sed contra videtur quod non tollatur irregularitas per ingressum religionis, infra, de apostat., ex litterarum; et infra, de poeni., in quibusdam.  Potest dici quod postquam interaverint religionem possunt promoveri ad ordines sine aliqua dispensatione, ad honores vero promoveri non debent sine dispensatione, prout hic dicitur, et arg. supra, de fil. presbyt., ut filii, vers. praelationem vero, etc.  Et ita habes hic casum in quo episcopis aufertur dispensandi potestas. 

