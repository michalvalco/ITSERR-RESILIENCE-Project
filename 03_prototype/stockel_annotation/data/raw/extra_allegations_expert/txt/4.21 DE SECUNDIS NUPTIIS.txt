X 4.21 DE SECUNDIS NUPTIIS

X 4.21.01 Capellanum

 Cum secunda
Secundae nuptiae benedicendae non sunt, infra, de secund. nupt., vir autem.  Et secundam accipere secundum veritatis rationem, vere fornicatio est, 30. q. 1, hac ratione.  Sed illud intelligitur primo vivente, et non debet benedici secundae nuptiae ad exhortationem continentiae.  Sic et sacerdos interesse non debet nuptiis clandestinae contractis, supra, de clan. despon., cum inhibitio § sane; multo minus debet illas benedicere.  Et alia ratio est, quia sacramentum iterari non debet, infra, de secund. nupt., vir autem, ubi haec ratio notatur.

X 4.21.02 Dominus

 Ei constet
Supra, de spons., in praesentia, ubi notatur quid iuris sit de hac materia, C. de repud., authen. hodie; et in Auth. ut liceat mat. et avi. § quod autem, coll. 8.

 Non deneget
Et ita propter dubium pro matrimonio, quod fieri debet, supra, de spons., iuvenis; et arg. supra, de matr. contrac. con. int., litterae; et ff. de iure dot., in ambiguis; nisi quando dubitatur an contractum sit matrimonium, quia clandestinum est.  Quo casu potius praesumitur adulterium quam matrimonium, 30. q. 5, aliter; et arg. supra, de clan. despon., quod nobis.

 Nullatenus exigendum
Hoc est propter conscientiam dubiam ex probabili causa; simile infra, de sent. excom., inquisitioni, in fi.

 Adulterinis
Hoc intellige si postquam intellexerit pro certo de vita prioris mariti, cum secundo remaneat, quia statim est adulterium et non ante, 34. q. 2, cum bellicam.  Et est arg. quod matrimonium quod ab initio valuit tractu temporis infirmatur, ff. de iud., si alter; et ff. de iud., si a me.  Sed non fuit matrimonium ab initio in veritate.  Sed nunc primo declaratur matrimonium non fuisse, sicut econverso, et ex futuro eventu apparet matrimonium ab initio fuisse, supra, de frig. et malef., fraternitatis, in fi.

X 4.21.03 Vir autem

 Benedici
Supra, de secund. nupt., capellanum, ubi de hoc.

 Iterari
Sacramenta enim iterari non debent, 1. q. 1, hanc regulam; et 1. q. 1, hi qui; ne fiat eis iniuria, 1. q. 1, quod quidam; et de conse. dist. 4, ostenditur; 23. q. 7, quemadmodum; et C. ne sanct. bapt. iter., antistitem; et C. ne sanct. bapt. iter., si quis.  Videretur enim quod sacramentum huiusmodi non fuisset collatum, vel quod inefficax fuisset omnino, et sic fieret iniuria ei, 1. q. 1, sacramenta.  Tamen poenitentia bene iteratur, de poen. dist. 3, adhic instant.  Fallit etiam secundum quosdam in extrema unctione.  Quid enim impediret hanc iterari, cum non sit sacramentum, sed oratio super hominem, 1. q. 1, manus.  Et solemnis poenitentia non iteratur, 50. dist., quamvis; et 50. dist., in capite.  Gratian. tamen dicit quod iteratur secundum consuetudinem quorundam locorum, et hoc si Papa sciat talem consuetudinem; alias non licet.

X 4.21.04 Super illa

 In Domino nubat
Infra, de secund. nupt., cum secundum.  Ergo cum Apostolus nullum tempus adiiciat, nec nos adiicere debemus, 31. q. 1, quod si dormierit; et 2. q. 5, consuluisti; et supra, de translat., inter corporalia.  Soli ergo honestati suae consulat mulier, quia statim licet, ex quo tempus non adiicitur, Inst. de ver. oblig. § pure.

 Per licentiam
Quae intelligitur intervenire, eo ipso quod non prohibetur, ut 11. q. 1, sint nonnulli.

 Infamia
Infra, de secund. nupt., cum secundum.

X 4.21.05 Cum secundum

 Cui vult
Sic 7. q. 1, sicut alterius; et supra, de secund. nupt., super illa.

 Legalis infamiae
Quam inflixit lex ei, quae nubit infra annum, ne turbaretur sanguis et de prole dubitaretur, C. de repud., consensu § si vero; ff. de his qui not. infam., liberorum § et si.  Et nota quod canones isti non solum talem mulierem liberant ab infamia, sed omni poena quam exprimit lex, C. de secun. nupt., si qua mulier; et C. de secun. nupt., authen. hisdem poenis; et in Auth. de restitut. et ea quae par. § secundum vero, coll. 4.  Quae virum suum ita velociter dehonestavit, ut appareat etiam eo vivente, eam non caste vixisse, ut ibi dicitur.  Et ideo perdere debet quicquid ex liberalitate viri ad eam potuit pervenire, nec ecclesia in hoc potuit poenam illam tollere, quia quandam ingratitudinem videtur mulier commisisse, arg. supra, de dona., propter.  Nec est hoc contra Apostolum, supra, de divort., gaudemus.

 Concessa sibi tamen ab Apostolo
Quam alicui auferre non possumus, 28. dist., de his.  Beneficium enim iuris nemini est auferendum, 5. dist., ad eius vero; ff. de re iud., si se non § si quis condemnatus.  Et beneficium principis latissime interpretandum est, ff. de constit. princ., beneficium.  Et sic ad omnes mulieres hoc beneficium extenditur.

 Cum in his
Scilicet, matrimoniis contrahendis in quibus sacrae leges sacros canones imitantur, in Auth. quom. oport. episc. § sed neque effusas, coll. 1; et in Auth. ut cler. apud prop. episc. § si vero ecclesiasticum; et supra, de iudic., at si clerici; et in Auth. de eccl. titul., circa princ., coll. 9.

BOOK V

