X 1.14 DE AETATE ET QUALITATE ET ORDINE PRAEFICIENDORUM

X 1.14.01 Ut abbates

 Ut abbates
Supple statuimus.

 Praepositi
Dignitas est per se, quamvis sit nomen generale ad omnes qui habent praelationem, infra, de verb. sign., quamvis.

 Fiant
Sic supra, de elect., cum in cunctis.

 Amittant
Supra, de elect., cum in cunctis § hic sane.  Contra, infra, de cleri. aegro., cum percussio; contra ff. de statu hom., qui furere; contra ff. de postulan., hunc titulum § casum; contra. Contra hoc intellige quando per culpam suam ad talem statum pervenit, quod promoveri non potest.  Contraria vero quando sine culpa, et tunc non debet addi afflictis afflictio, infra, de cleri. aegro., cum percussio; et infra, de cleri. aegro., ex parte.

X 1.14.02 Ex ratione

 Pueris
Puer dicitur a septennio usque ad quartum decimum annum, infra, de regular., ad nostram; et 20. q. 1, firma; et 22. q. 5, pueri; et 1. q. 1, pueri; et 1. q. 1, estote; supra, de temp. ord., vel non est.  Et puer dicitur quantum ad beneficium obtinendum, qui servire non potest, infra, de praeben., super inordinata.

 In archidiaconatu
Arg. quod instituere non pertinet ad archidiaconum, 16. q. 7, nullus omnino; contra infra, de praeben., referente; super hoc statur consuetudini.

 Ecclesias
Id est, praelaturas ecclesiarum, quod fieri non debet, infra, de aetat. et qualit., ut abbates; et infra, de aetat. et qualit., ex ratione; quia pueri ad hoc non reputantur idonei, infra, de praeben., super inordinata.  Beneficia enim simplicia in tali aetate constitutis licite conferuntur, 77. dist., in singulis; et ratione ordinis debent habere titulum, 70. dist., neminem.  Et ita ratione ordinis et tituli beneficium possunt habere.  De hoc tamen dicas prout dicitur infra, de praeben., super inordinata.

 Praedicti pueri
Impuberibus dignitas dari non debet, ff. de iure immun., si qui certa § impuberes; et 1. q. 2, pueri; et 1. q. 2, estote.

 Ad congruam
Idem dicit lex in eo qui se obligat pro filio suo decurione, quia tenetur quousque perveniat ad aetatem congruam, ff. ad municip., Lucius § imperatores.  Sed pone quod episcopus aliquem minorem facit archidiaconum, habebit ne iste vocem in capitulo sicut si esset legitimae aetatis?  Arg. quod non, quia minores vicesimum quintum annum decuriones facti, licet decurionum sportulas recipiant, non tamen interim suffragium ferre possunt, ff. de decur., spurii § minores; sicut nec minor factus miles debet sapientum iura tractare, ut C. de testam. milit., licet.

 Aetatem
Dispensative tolerantur isti pueri, alias non deberent, supra, de elect., cum in cunctis; infra, de aetat. et qualit., eam te.  Sed numquid talis rector potest omnia facere tamquam maior?  Videtur quod sic, ff. de re iud., quidam consulebant; quod tamen non est verum, infra, de aetat. et qualit., indecorum; et C. de testam. milit., licet.  Sed nonne iste ex quo toleratur per dispensationem, videtur veniam aetatis impetrasse, ut C. de his qui ven. aet. impetr., eos qui veniam aetatis principali?  Sed non est ita, quia licet quis veniam aetatis impetret, non tamen potest alienare sine decreto, nec habet liberam administrationem usque ad aetatem vicesimum quintum annum, ut in praedicta lege C. de his qui ven. aet. impetr., eos qui veniam aetatis principali.

X 1.14.03 Indecorum est

 Qui seipsos
Qui enim in praelatum eligitur, et si minor est, non debet esse sub patris potestate, arg. ff. ad Trebel., nam quod ad ius; et ff. de adulter., sic eveniet; et C. de legit. tutel., nemo; Inst. de excusat. § minores; et ff. de Maced., filium habeo.  Arg. contra ff. de adopt., per adoptionem; et ff. de his qui sui vel alien. iur. sunt, filiusfamilias; et ff. de muner. et honor., quod ad honores; et ff. de iud., cum praetor, in fi., ubi dicitur nihil interesse, an iudices in potestate, an sui iuris sint, et presbyter dicitur in potestate patris esse, C. de episc. et cler., authen. presbyteros; Inst. quib. mod. ius pat. pot. sol. § filiusfamilias.  Licet adipiscatur honores, remanet tamen in potestate patris.  Per ista iura videtur quod sacer ordo non liberet a patria potestate.  Laur. et alii dicunt quod quilibet sacer ordo liberat a patria potestate, quoniam liberat a Dominica, quae maior est.  De episcopali ordine habes 54. dist., si servus sciente; de sacerdotio, 54. dist., ex antiquis; et 54. dist., frequens; de diacono dicitur quod praestando vicarium liberatur, 54. dist., ex antiquis.  Subdiaconus eodem iure utitur cum diacono, infra, de serv. non ordin., miramur; et nulla dignitas saecularis similis est sacerdotio.  Arg. 96. dist., duo sunt; infra, de maior. et obed., solitae; et dignitas patriciatus solvit ius patriae potestatis, ergo multo fortius sacerdotium, et quilibet sacer ordo, arg. infra, de sent. excom., cum voluntate § ulti.; hoc credo verius.

 Infra quartum decimum annum
Ex eo quod prohibet infra quartum decimum annum videtur concedere quod post quartum decimum annum statim concedat, quia quod de uno prohibetur, de alio conceditur, arg. 25. dist., qualis.  Sed non est ita, quia licet prohibeatur infra quartum decimum annum, non tamen concedit in quintum decimum vel sextum decimum, immo infra vicesimum quintum annum prohibetur, supra, de elect., cum in cunctis § inferiora; et infra, de aetat. et qualit., eam te.

X 1.14.04 Indecorum est

 Litterarum
Supple per aetatis taciturnitatem impetratarum.  Si enim ex certa scientia scriberet Papa pro minori, eius mandato esset obediendum, quia sacrilegii instar obtinet, dubitare an is sit dignus quem princeps eligit, 17. q. 3, qui autem; et C. de crim. sacr., disputari.  Praeterea contra et contra publicam utilitatem est tale rescriptum, et ideo non valet, C. de precib. imper. offer., rescripta; arg. supra, de rescript., si quando; et supra, de rescript., ex parte Conventrensis; et infra, de testib., causam quae 2.  Item est hic arg. quod non est obediendum semper mandato Papae, arg. supra, de rescript., si quando; et supra, de rescript., cum adeo; et infra, de haeret., ad abolendam, in fi.  Sed non dicitur mandatum quando ignoranter mandat.

 Concilii
Lateranensis, supra, de elect., cum in cunctis § inferiora.

 Pendeant
Qualiter dicitur una ecclesia pendere ex altera, potest dici secundum quod legitur infra, de relig. dom., quia monasterium.  Arg. ff. arb. furt. caes., si gemina; et si aliqua parochialis ecclesia subsit alii, licet praelatus maioris ecclesiae duas ecclesias habere dicatur, tamen alius presbyter erit in subiecta.  Item si ecclesia parochialis in fundo suo aliam constituat, nihil impedit vicarium in ea institui, et praelatum maioris ecclesiae praelatum esse utriusque, non tamen per se serviet utrique, nam dispensatione episcopi, unus praelatus diversis praeest ecclesiis in habendo unam commendatam, et aliam intitulatam, 70. dist., sanctorum.  Laur. hoc tamen intellige secundum determinationem illarum decretalium, supra, de elect., dudum ad audientiam; et infra, de praeben., de multa.  Item in casu quem habes infra, de praeben., extirpandae § qui vero; potest quis habere plures ecclesias.

 Dimittendam
Infra, de praeben., referente.  Et hoc secundum illam decretalem, infra, de praeben., de multa, intelligi debet.

 Tenues
In casu isto permittit Papa propter paupertatem habere plures ecclesias, 10. q. 3, unio.  Item propter raritatem clericorum, 21. q. 1, clericus, in fi.  Item intitulatam unam, et aliam commendatam, 21. q. 1, qui plures; supra, de elect., dudum ecclesia, ubi de hoc.

X 1.14.05 Praeterea

 Subdiaconus
Qui hodie potest eligi in episcopum, infra, de aetat. et qualit., a multis; et eodem privilegio gaudet quo diaconus, infra, de serv. non ordin., miramur.

 Breve tempus
Quandoque breve tempus dicitur quatuor mensium, C. de usuris rei iud., eos; ff. de iud., si debitori; quandoque decem dierum, ff. de constit. pecun., promissor § 1; quandoque duorum mensium, C. de secun. nupt., si qua ex feminis; quandoque triginta dierum, ff. de itin. act. priv., praetor ait § 1.  Sed hic appellatur breve tempus annus.  In anno enim et dimidio potest aliquis promoveri ad sacerdotium, 77. dist., monachus vero novitius.  Et hic dimittimus dimidium annum propter minores ordines.  Vincen.  Item arg. quod parum est utrum aliquid fiat in praesenti, an in brevi tempore, ff. si cert. pet., lecta est; ff. de in int. rest., divus; ff. ut in poss. legat., si is a quo.  Sic ergo patet quod episcopi possunt dispensare cum eo qui est in minoribus ordinibus, numquid cum eo qui est in minori aetate?  Dicunt quidam quod sic, arg. huius capituli.  De hoc not. supra, de elect., cum dilectus; arg. quod possit supra, de aetat. et qualit., indecorum.

X 1.14.06 Quaeris a nobis

 Non sinit
Simile supra, de temp. ord., quaesitum; et infra, de aetat. et qualit., ad aures; et infra, de simon., ex tuae; et infra, de simon., Matthaeus; et 1. q. 1, sacerdotes.

 Compellendos
74. dist., honoratus; et 74. dist., consuluit; et 74. dist., episcopus; et 74. dist., gesta.

 Contrarium
74. dist., si qui clerici; et 74. dist., placuit; 23. q. 4, displicet; et 1. q. 6, sicut.  Arg. 8. q. 1, in scripturis.

 Fatentur
Aut ipsi commiserunt ista peccata occulta ante suam promotionem, aut post.  Si ante, removendi sunt, quia tempore suae examinationis hoc non fuerunt confessi, 24. dist., si quis; et 50. dist., ex poenitentibus; et 81. dist., si qui sine; et 81. dist., quicumque.  Sed si postea commiserunt illa peccata, fecerunt se indignos, unde sunt expellendi, ex quo sua culpa se fecerunt indignos, arg. supra, de aetat. et qualit., ut abbates.  Si tamen utilitas ecclesiae fuerit quod non removeantur, quia in aliis negotiis ecclesiae sunt valde necessarii et utiles, tolerantur in ea.  Et ita secundum hoc dispensatur cum eis propter utilitatem, maxime cum peccata sunt occulta.  Sed contra videtur, supra, de temp. ord., ex tenore; et supra, de temp. ord., quaesitum, ubi criminosi tolerantur, quia peccata sunt occulta, et hic privantur.  Sed illi volunt et petunt promoveri acta poenitentia, et isti fatentur se indignos et nolunt promoveri.  Si vellent promoveri, acta poenitentia admitterentur praeter reos homicidii, ut dicitur in contrario.

 Utilitas
Ergo propter utilitatem ecclesiae compellitur quis recipere ordines et propter necessitatem, alias est etiam puniendus per subtractionem beneficiorum, ut sequitur.  Simile supra, de elect., cum in cunctis § inferiora; et 74. dist., consuluit, ubi eodem modo compelluntur, ut sic indirecte de nolentibus volentes.

X 1.14.07 Ad aures nostras

 Cum diligentia
Et ideo non videtur imputandum, si adhibuit diligentiam quam potuit, 50. dist., hi qui arborem; et 50. dist., saepe.  Et ideo si praeter culpam suam casus fortuitus contingit, ei non imputatur, infra, de commod., cum gratia; et infra, de homic., quidam; et ff. commodat., in rebus; et ff. de off. praes., illicitas.  Casus enim fortuitu praevideri non possunt, ut in praedictis proximis concordantiis, et absit ut nobis imputetur quod praeter voluntatem nostram contingit, 23. q. 5, de occidendis.  Versus: non est in medico semper relevetur ut ager.

 Conscientia
33. dist., habuisse.  Qui enim facit contra conscientiam aedificat ad gehennam, infra, de restit. spol., litteras; et infra, de praescrip., quoniam; 28. q. 1, omnes deinceps § ex his; infra, de sent. excom., inquisitioni.

 Remordeat
Ut si forte imperite medicinam dedisset infirmis, alias eventus mortalitatis non est imputandus ei, ut ff. de off. praes., illicitas § sicuti; et ff. ad leg. Aquil., qua actione; et ff. ad leg. Aquil., qua actione § ulti.; ff. de var. et extraord. cog., si medicus.  Vel si negligens fuerit, quia dissoluta negligentia prope dolum est, ff. mand. vel cont., si fideiussor, 1. resp.

 Consilio
Hoc est consilium reverentiae cui obediendum est, 6. dist., testamentum; et 14. q. 1, quisquis; et infra, de simon., Matthaeus, in fi.  Secus in consilio perfectionis, 14. q. 1, quisquis.  Quale est illud: si vis perfectus esse, vade et vende omnia quae habes et da pauperibus.  Et de tali consilio potest intelligi quod dicitur in 14. q. 1, quisquis, in verbo illo: si consilio uti volueris.

X 1.14.08 Cum bonae memoriae

 Laeserant
Miles qui praeposito manus intulit capite punitur.  Et omnis contumacia adversus praesidem vel ducem capite punitur, ff. de re milit., omne delictum § 1; et ff. de re milit., omne delictum § 2.  Et qui resistit castigare volenti, ff. de re milit., milites § irruens.  Et iuxta divinum oraculum contumacia parentis morte luitur, 86. dist., non satis, vers. caeterum, in fi.

 Suspensi
Suspensi eligere non possunt nec etiam eligi, 9. q. 1, nos in hominem; et supra, de consuet., cum dilectus; supra, de elect., cum inter R; supra, de elect., per inquisitionem; et infra, de appell., constitutis 1.  Nec beneficia eis tempore suspensionis conferri possunt, vel litteras pro beneficio obtinendo impetrare, ut hic, et interim beneficia ecclesiastica sunt deneganda, infra, de appell., pastoralis.

 Postmodum sunt adepti
Talia beneficia tenere non possunt etiam si postea fuerint absoluti, quia tunc tempore obtenti beneficii inhabiles erant et indigni, quia in talibus principium considerandum est, supra, de elect., dudum ad audientiam; et 1. q. 1, principatus; 16. q. 3, si sacerdotes.  Et est arg. quod tempus impetrati rescripti considerandum est, puniendi ergo sunt qui suspensi spiritualia praesumunt tractare in tantum quod episcopus cum talibus dispensare non potest, 11. q. 3, si quis episcopus; et infra, de sent. excom., cum illorum.

 Spoliare
Ex quo per annum et ultra qui stat in excommunicatione, privari debet beneficio suo, 11. q. 3, rursus.  Et excommunicatus qui tractat spiritualia deponi debet, infra, de dolo et contu., veritatis.  Idem videtur in suspenso, ut hic.  Ber.

X 1.14.09 A multis multotiens

 Nullus
Ponit tenorem illius decretalis 60. dist., nullus in episcopum; usque ibi, in quibus verbis.

 Solos
Supple sacros, quia subdiaconatus bene fuit in primitiva ecclesia, sed non reputabatur sacer, 21. dist., in fi. § 1; et 25. dist., perlectis.

 Metropolitani
Sic olim dispensabat metropolitanus cum ineligibili circa episcopatum, sed cum illegitimo dispensare non potest, supra, de elect., innotuit; nec in aetate, C. de his qui ven. aet. impetr., omnes; et C. de his qui ven. aet. impetr., eos qui veniam aetatis principali.  Sed cum his qui patiuntur defectum in ordine, satis videtur quod potest adhuc archiepiscopus dispensare in archiepiscopatu, sicut olim potest, arg. 60. dist., nullus in episcopum; et in aliis dignitatibus inferioribus bene potest, supra, de aetat. et qualit., praeterea.

 In quibus
Verba ista sunt Innocentii interpretantis capitulum Urbani, qui locutus fuit secundum antiqua tempora.

 Verum cum hodie
Nunc incipit allegare quod subdiaconus eligi possit.

 Erubescant
32. dist., erubescant.

 Nemo
32. dist., nemo.

 Observare
Ex quo oneratur, dignum est ut honoretur, 16. q. 6, de lapsis.

 Sexta sinodo
32. dist., si quis eorum.

 Mulieri
38. dist., ut nullum.

 Nullum
38. dist., nullus; et 31. dist., ante triennium.

 Libere
Et ita quod fuit prius dispensatio, hodie est ius commune, sic infra, de offi. legat., quod translationem.  Et ad subdiaconatum extenditur quod de superioribus dictum erat, simile supra, de translat., inter corporalia; et supra, de consuet., cum venerabilis.  Et eodem privilegio gaudet subdiaconus quo et diaconus, infra, de serv. non ordin., miramur.

X 1.14.10 Tuam in Domino

 Nullum prorsus
Non enim preces carnales debet respicere quod est ordinator, sed tantum merita et providentiam ordinandi, 1. q. 1, quibusdam; et 8. q. 1, Moyses; et 8. q. 1, si ergo.  Et ideo nota quod cum quis eligitur vel ordinatur, aut suis precibus intervenientibus aut alienis.  Si suis, dicunt quidam et Hug. cum eis, quod quantumcumque sit idoneus, simonia committitur, arg. 8. q. 1, in scripturis; et 1. q. 7, si quis omnem; et 1. q. 1, ordinationes; et infra, de iure patron., per nostras.  Istud credo si est indignus, secundum quod dicit Tanc.  Sed si dignus est potest etiam preces porrigere superiori cum indiget, quia tunc non praesumitur ambitiosus, sed potius propter necessitatem, alias potest dici quod simonia esset, arg. 1. q. 1, filium § non ita quorundam.  Et arg. infra, de simon., tua, si preces quis pro se porrigat ut in praelatum eligatur, ambitiosae sunt et illicitae, 1. q. 1, nullus itaque.  Si vero precibus alienis promovetur aut preces sunt spirituales aut carnales.  Si sunt carnales, et fiunt pro indigno, simonia committitur, 1. q. 1, de ordinationibus, quia succedunt tales preces loco pretii, 1. q. 1, sunt nonnulli.  Si pro digno, dummodo superior admitti, ut hic, et 1. q. 1, quibusdam.  Si vero sunt spirituales, admitti possunt, nec inducunt simoniam, 1. q. 1, latorem.
 
 Non ascendat
Forte erat irregularis, et sic potest quis esse abbas in minoribus ordinibus propter necessitatem, alias non valeret.  Nam et diaconus potest esse abbas, 50. dist., accedens, arg.  Immo et infamis curam monasterii gerere potest, ut ibi.  Infamis enim a civilibus muneribus non excluditur, C. de his qui non impl., ignominiae, lib. 10.  Nomen abbatis potius est sollicitudinis quam ordinis vel honoris, 18. q. 2, hoc tantum.  Arg. contra supra, de aetat. et qualit., ut abbates; et laicus potest esse abbas causa necessitatis, 93. dist., a subdiacono; et 16. q. 1, generaliter.  Arg. tamen hoc quod dicitur hic dispensative intelligitur, quia abbas debet esse sacerdos, alias removetur, supra, de aetat. et qualit., ut abbates.  Ber.

 Cum instante
Hic respondet tacitae obiectioni, quae posset ei fieri.  Diceret enim aliquis: quomodo erit iste abbas, cum non possit ad ordines promoveri nec sacerdos fieri?  Respondet, cum id est quia, etc.

X 1.14.11 Cum contingat

 Synodo
69. dist., quoniam.

 Abbati
Hoc idem potest electus in abbatem et confirmatus, si episcopus eum differat benedicere, ut supra, de supp. neg. prael., statuimus; talis ordo appellatur psalmistatus.  Tamen ubi agitur de singulis ordinibus nihil agitur de hoc, 93. dist., illud.  Unde quidam dixerunt non esse ordinem, sed eorum opinio corrigitur hic in fi., ubi dicit quod per primam tonsuram clericalis ordo confertur, et etiam presbytero hoc licet, 23. dist., psalmista, ubi de hoc in summa Hug.

 Ordo confetur
Sed numquid qui tales percutiunt, incidunt in canonem latae sententiae?  Dic quod sic, quia clerici sunt, ut hic, et quicumque clericum percutit, excommunicatus est, ut infra, de sent. excom., non dubium.

X 1.14.12 Intelleximus

 In canone
19. q. 3, mandamus.

 Curam
Hic videtur quod si aliquis transit ad strictiorem religionem sine licentia prioris vel abbatis, quod revocandus sit ad priorem ecclesiam.  Sed videtur obstare infra, de regular., licet.  Sed potest intelligi quod hic dicitur quando ex levitatis causa transit, prout intelligi consuevit ille canon 19. q. 3, mandamus.  Vel dicatur quod iste fuerat tantum in habitu probationis, vel iste locus quem intraverat, fuerat laxioris religionis quam prior.  Vel dic quod si aliquis petita licentia, licet non obtenta, transit ad strictiorem regulam, quod tunc non potest reverti ad priorem locum, et sic loquitur illa decretalis infra, de regular., licet.  Sed si nullo modo petit licentiam, tunc redire cogetur prout hic fecit.

X 1.14.13 Accepimus

 Exceptionem
Nota quod qui ordinavit aliquem postea non potest ei irregularitatem aliquam vel crimen aliquod obiicere, nisi ex causa superveniente, sic nec elector contra electum, 8. q. 2, dilectissimi.  Et est simile 4. dist., in istis; et 4. q. 3, si quis testibus; et infra, de concess. praeben., cum super, in fi.; sic 28. dist., diaconi; et infra, de cleri. coniug., diversis.

 Reputare
Nota quod qui reputatur dignus in una dignitate, si postea eligitur ad alteram, etiam tunc dignus debet reputari, sic 74. dist., gesta.  Arg. contra 12. dist., nos consuetudinem; et supra, de elect., scriptum.  Econtra vero qui reputatus est indignus in uno officio, debet indignus haberi in alio, ff. de susp. tut., tutor § quaeri potest, ubi dicitur quod si aliquis male se habuit in tutela, et deinde detur curator, tamquam suspectus removeri debet, C. de suscept. et arc., si aliquid, lib. 10.  Item quid dices si aliquis irregularis vel criminosus toleratus est in officio sacerdotali, numquid si talis eligitur ad dignitatem potest excipi contra eum ab illis qui eum toleraverunt in officio sacerdotali?  Videtur quod non, quia qui eum reputaverunt dignum ad ordinem, et ad beneficium reputabunt eum dignum, arg. infra, de accusat., nulli; infra, de sent. excom., in praesentia; et ff. de liber. caus., qui sciens; sicut nec vir accusare potest mores uxoris, quos prius probavit, ff. de adulter., si uxor, in fi.  Hoc concedebat Io., sed ex officio suo potest inquirere de talibus, 2. q. 7, quaerendum; ff. de postulan., quos prohibet; et ff. de pet. hered., filius; et ff. de adulter., ex lege § si publico; et infra, de except., exceptionem.  Et quod superior debeat de his inquirere habes expresse supra, de elect., nihil est; et supra, de elect., venerabilem.  Tamen quod dicit Io., quod isti qui toleraverunt in sacerdotio ipsum non possunt isti postea obiicere, non credo, quia licet tolerassent eum in tali officio, propterea non debent tolerare eum in maiori.  Numquid si eligatur in episcopum vel in maiorem praelatum, non possunt ei obiicere aliquid?  Immo possunt, quia licet sit dignus in minori, non tamen in maiori debet idoneus reputari, 12. dist., nos consuetudinem; et arg. supra, de elect., scriptum.  Accusare ipsum possunt per capitulum praedictum infra, de accusat., nulli.  Sed si promoveatur ad dignitatem, credo quod possunt contra illum excipere.

 Examinari
Intelligo tamen quod in eo casu permittatur episcopo examinatio sive exceptio quando non per se examinavit episcopus, sed per archidiaconum, de offi. archidiac., ad haec.  Sic patet quod aliquis saepe examinatur, infra, de praeben., cum secundum Apostolum; et 2. q. 5, Mennam; et 2. q. 1, notum.  Arg. contra infra, de offi. legat., licet; et ff. naut. caup. stab., licet.  Sed videtur quod tantummodo debeant examinari de his quae postea contigerunt, arg. supra, de aetat. et qualit., ut abbates.  Immo bene debent examinari ne indigni promoveantur, et negligentia prioris examinatoris non debet impedire quo minus quaeratur an dignus sit, et ad hoc tenetur superior, supra, de elect., nihil est; et supra, de elect., venerabilem.

 In forma communi
Infra, de praeben., cum secundum Apostolum.

 In maiori ecclesia
Nota quod per formam communem qua mandatur alicui ut provideat alicui in aliqua ecclesia cathedrali, ut bene patet hic, et infra, de praeben., pro illorum; et infra, de praeben., cum secundum Apostolum.  Sed per formam illam non posset provideri in aliqua praelatura, infra, de praeben., cum olim; quia ad praelaturas non extenditur intentio mandatoris.  Sed quid si dicatur tantum, provideas tali in aliqua ecclesia diocesis Bononiensis, numquid potest providere in aliqua ecclesia civitatis?  Vel si dicatur in aliqua ecclesia civitatis Bononiensis, numquid in ecclesia diocesis?  Dicas quod non, quia per clausulam illam, in aliqua ecclesia diocesis Bononiensis, non comprehenduntur ecclesiae civitatis vel econverso, supra, de rescript., Rodulphus.

 Exceptiones
Quantumcumque Papa praecise scribat, exceptiones legitimae admittendae sunt, infra, de offi. deleg., ex parte tua; nisi dicatur quod nullae debeant admitti, quod numquam de facili dicit, ut ibidem.  Sed si enumerentur non obstante tali in talibus exceptionibus, tunc illae non sunt admittendae, arg. ff. si quis caut., sed et si § quaesitum.

X 1.14.14 Cum sit ars artium

 Ars artium
Bene dicit, quia animae sunt pretiosiores omnibus aliis rebus et corporibus, 12. q. 1, praecipimus; et 24. q. 3, si habes; et infra, de poenit. et remiss., cum infirmitas, in fine.

 Per alios
Per clericos suos de latere suo missos, 24. dist., quando.

 Deprehendi
Nota quod eo ipso quod ordinatus apparet indignus, et ordinans similiter, ut 81. dist., tantis, in fi.  Nec enim potest ignorare praelatus vitium subditi, supra, de re iudic., quamvis; arg. supra, de elect., innotuit; C. de rescind. vend., quisquis; et ff. locat. et conduct., sed addes § 1; et ff. de aedil. edict., Labeo scribit edictum § causa.  Sed hoc est verum cum eos examinat per se, secus si per alios, 24. dist., quando; et infra, de offi. archidiac., ad haec.

 Malos
Simile 23. dist., tales.  Et dicit lex, melius est pauca idonee effundere, quam multis inutilibus homines praegravari, C. de vet. iure enucl., tanta § contrarium.  Et melius est pauca agere caute quam multis periculose interesse, in Auth. de tabell., circa medium constitutionis, coll. 4.  Et est arg. contra illos qui multa inutilia allegant, de conse. dist. 5, non mediocriter; et 24. q. 1, odi et proieci; quia multitudo onerosa nihil habet honesti, in Auth. de referendar., ad. fi., coll. 2.

X 1.14.15 Quamvis multa

 Confessus
Et ideo pro convicto debet haberi, infra, de confess., cum super; et infra, de confess., ex parte; et C. de confes., confessos.

 Donatum
Et ideo grammaticam populo exponere non valebat, unde in hoc reprehendi non potuit sicut ille, 86. dist., cum multa, ubi reprehenditur qui grammaticam populo exponebat.

 Defectum
Tria enim praecipue requiruntur in episcopo, litterarum scientia, aetatis maturitas, et gravitas morum, adde et quartum, quod sit de legitimo matrimonio natus, supra, de elect., cum in cunctis; et supra, de aetat. et qualit., eam te.  Defectus scientiae sufficit ad cedendum, supra, de renunciat., nisi § pro defectu.  Competens tamen scientia in episcopo toleratur, supra, de elect., cum nobis; et supra, de renunciat., nisi § pro defectu.  Ignominiosum enim est episcopo, cum ipse deberet alios docere, si tunc quaerat ab aliis edoceri, in Auth. de sanct. episc., § damus, coll. 9; et 1. q. 7, convenientibus; et 1. q. 1, vilissimus.  Et qui doctior est et sanctior eligendus est, 8. q. 1, licet ergo.  Et talis debet eligi cuius comparatione caeteri, grex dicantur, 25. dist., unum § nomine autem criminis.

