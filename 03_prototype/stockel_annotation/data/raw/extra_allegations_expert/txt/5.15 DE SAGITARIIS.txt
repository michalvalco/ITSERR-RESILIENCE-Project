X 5.15 DE SAGITARIIS

X 5.15.01 Artem

 Christianos
Secus de Sarracenis a contrario sensu.  Et intellige de bello iniusto, arg. supra, de iureiur., sicut si constiterit.  Quoniam si iustum esset, licitum esset pugnare, 23. q. 2, dominus; et 23. q. 8, ut pridem.

 Sub anathemate
Videtur quod sit canon latae sententiae, arg. 63. dist., Salonitanae; et infra, de eo qui furt. ord. recep., veniens.  Sed secus est.  Nam multum interest an a lege aliquid prohibeatur sub anathemate, 30. dist., per totum; an ab homine, et tunc videtur quod sit excommunicatus, ut in capitulo 63. dist., Salonitanae.  Arg. ad hoc ff. de recepti., Celsus; et ff. de recepti., si cum dies ยง ulti.; ff. de contrah. empt., si sciens; ut sic mitius agatur cum lege quam cum ministro legis.  Dicas quod si iudex praecipio sub poena excommunicationis, sive praecipio sub interminatione excommunicationis, sive anathematis sive sub excommunicatione, ut hoc facias, non est excommunicatus contrarium faciens sed excommunicandus.  Et capitulum illud 63. dist., Salonitanae; et supra, de loc. et cond., ex rescripto; et infra, de eo qui furt. ord. recep., veniens; et omnia consimilia intelliguntur cum sub conditione excommunicatio lata fuit sic: excommunico quicumque furtive ad ordines accesserit, et tunc contrarium faciens est excommunicatus.  De hoc dixi supra, de simon., sicut tuis.  Ber.
 
