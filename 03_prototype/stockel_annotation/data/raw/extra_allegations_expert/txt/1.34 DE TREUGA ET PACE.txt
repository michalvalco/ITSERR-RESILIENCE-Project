X 1.34 DE TREUGA ET PACE

X 1.34.01 Treugas

 Treugas
Treuga est securitas praestita rebus et personis, discordia nondum finita.

 Frangere
Nota quod haec treuga canonica est, et non conventionalis.  Si enim conventionalis, semper servaretur, nam fides hosti servanda est, 23. q. 1, noli aestimare.  Sed qualiter intelligitur quod dicitur de ista treuga?  Si intelligitur de iusto bello, a tali nullo die cessandum est etiam Dominico die, 23. q. 8, si nulla; infra, de reg. iur., quod non est.  Si vero de bello iniusto, hoc nullo tempore faciendum est.  Solutio: potest intelligi de iusto bello, et licet numquam sit cessandum a tali, minus tamen vacandum est ei in hoc tempore quam in alio.  Unde capitulum illud, 23. q. 8, si nulla, intelligitur quando inevitabilis urget necessitas.  Vel potest intelligi de iniustis bellis, vel Papa respexit ipsum factum, ut non semper darent operam bellis, et ideo ob reverentiam dierum tunc cessarent, et nullo tempore debent fieri, et multo minus isto tempore.  Sed quod dicit hic, hodie non tenet.  Et episcopi qui non servant hanc constitutionem non dicuntur transgressores, quia non fuit moribus utentium approbata huiusmodi treuga, 4. dist., in istis ยง leges.

 Vicinis
11. q. 3, curae.

 Confirmet
Id est, observet.  Et ita ipso facto confirmat eam.  Alias infirmare potest, cum non habeat imperium par in parem, 21. dist., inferior; et 21. dist., melius; supra, de elect., innotuit; et ff. de recepti., nam magistratus.

 Periculo
Id est, excommunicationi subiiciatur, 24. q. 3, illi qui, ubi hoc idem dicitur.

 Funiculus
Primus est excommunicatio proprii episcopi.  Secundus est, vicinorum episcoporum observatio seu confirmatio.  Tertius consilium et auxilium eorundem.  Et ideo quanto fortior est, difficilius rumpitur, C. commun. de success., authen. itaque; ff. de liberat. leg., in fi.

 Consilium
Nota quod praelati tenentur sibi mutuum praestare consilium et auxilium, 93. dist., praecipimus; et 93. dist., perlatum.

X 1.34.02 Innovamus

 Innovamus
Quia iam statutum erat, 24. q. 3, si quis Romipetas; et 24. q. 3, paternarum.

 Existentes
Ergo dum vocant agriculturae tantum habent privilegium, sicut militi non currunt tempora dum est in militia, C. quib. non ob. long. temp. praescrip., sancimus.  Sed animalia semper habent, unde pignori dari non possunt, C. quae res pign. oblig. poss., pignorum.

