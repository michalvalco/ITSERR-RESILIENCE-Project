X 1.05 DE POSTULATIONE PRAELATORUM

X 1.05.01 Ad haec

 Appellatum
Quae appellatio non tenet nisi causa iusta fuerit allegata, infra, de elect., cum nobis, in princ.; et infra, de appell., ut debitus.

 Non negavit
Per hoc videtur quod confessio procuratoris domino praeiudicet, infra, de capell. monach., dilectus; et de re iudic., suborta; sicut et confessio advocati, infra, de censib., cum olim; et infra, de appell., cum causam.  Contra ff. de interrog. act., si sine § si defensor; alias est lex ille § si defensor; et ff. de confes., certum § penulti.  Quando confessio procuratoris sive factum praeiudicet ipsi domino dicitur infra, de caus. poss. et propr., cum olim; et infra, ut lite non cont., ad hoc, ubi ponitur haec materia.

 Allegans
Haec allegatio bona videtur, quia quilibet praesumitur ignorans nisi probetur sciens, ff. de probation., verius.  Et decretum non ligat ignorantes, ff. de decr. ab ord. fac., municipii; et 82. dist., proposuisti, circa fi.; et arg. supra, de consti., cognoscentes.  Immo non sufficit denunciare procuratori, ff. de pet. hered., item veniunt § petitam.  Sed non est ita, quia cum publice sententia illa fuerit promulgata, eam ignorare non potest neque debet, et praesumitur eam scire, 12. q. 2, qui et humanis; et 16. dist., quod dictis; arg. ff. de institut. act., sed et si § proscribere; et arg. infra, de praesump., quanto.  Ubi enim allegatur ignorantia circa ea quae plerique sciunt et quae publice fiunt, non creditur ei nisi hoc probetur, infra, de elect., innotuit, vers. nec probare cogimus, etc.; et infra, qui matrim. acc. poss., cum in tua; et infra, de sent. excom., si vero aliquis; 34. q. 2, in lectum.  Sed ubi circa ignota allegatur ignorantia, non cogitur probare ignorantiam, ff. de admin. tut., hoc autem.

 Publice promulgaverit
Sufficit edicta proponi in publico, etsi ad citatum non perveniat, arg. infra, de dolo et contu., causam quae; arg. ff. de damn. infect., dies § toties; et C. de annal. except., ut perfectius; et C. de iud., properandum § et si quidem.  Nec obstat ff. quae sent. sine appel., illud § item cum ex edicto.  Quia ibi edictum non fuit solemniter propositum, et ideo non excusatur nisi probaretur contrarium, ut dixi in glossa haec allegatio.  Immo videtur sufficere quod per solam famam ad ipsum pervenerit, infra, de sent. excom., cum desideres § secundae quaestioni.  Et si dubitaretur quia solummodo per famam intellexit, in tali dubio debuit potius servare sententiam interdicti, quam ecclesiastica sacramenta postea pertractere, infra, de cleri. excom., illud.

 Solemniter editur
Ut expresse legitur in Auth. ut fact. novae const., circa princ., coll. 5, ubi dicit quod post duos menses nullus habet excusationem si vellet ignorantiam allegare, nisi ut dicitur in illa glossa haec allegatio.

 Canonica
16. dist., quod dictis.

 Terram propriam
Bona fuit interpretatio cardinalis, quia cum dicimus servum suum vel ipsius, domino damus actionem, et cum dicimus in alterius locum, de domino intelligendum est, ff. de rel. et sump. fun., locum § in locum.  Hic tamen large sit interpretatio ad omnes terras quae tunc regi adhaerebant praestando auxilium, et est simile ff. de ver. sig., liberorum; sicut excommunicatio extenditur ad illos qui praestant auxilium excommunicato, infra, de sent. excom., nuper; et infra, de sent. excom., si concubinae.; vel quia terra illa erat de iurisdictione ipsius, licet proprietas regis non esset.  Et ideo regnum totum propter contumaciam suam fuit suppositum interdictor, infra, de offi. deleg., sane quia; et infra, de spons., non est; et infra, de iudic., novit.

 Interpretatus
Nota quod legatus interpretatur mandatum dominum Papae.  Arg. contra, infra, de sent. excom., inter alia; et 11. q. 1, sicut § ex his omnibus; et C. de legi. et const., si imperialis; et infra, de iudic., cum venissent, de hoc ibi solvitur.  Unde nota quod quaedam interpretatio est generalis et necessaria et redigenda in scriptis, ut principis, ut dicunt iura hunc signata in contrarium.  Alia est generalis et necessaria, sed non est in scriptis redigenda, ut consuetudines, ff. de legib., si de interpretatione; supra, de consuet., cum dilectus, et hic similiter.  Alia non est generalis, sed necessaria, et in scriptis redigenda, ut iudicis, ff. de legib., non possunt; arg. ff. de legib., nam ut ait.  Quod possit iudex interpretari sententiam suam est arg. ff. de iud., Paulus, ubi potest supplere quae desunt sententiae, sic et interpretari sicut praetor potest, ff. de praet. stipul., in praetoriis.  Et alia est quae nec generalis, nec necessaria, nec redigenda in scriptis, ut magistrorum, C. de prof. urb. Const., grammaticos, lib. 12.  Interpretatio principis ius facit quo ad omnes, supra, de consti., quoniam.

 Metropolitanam
12. dist., de his.

 Inobedientiam
23. q. 6, schismatici.

 Ulcisi
Immo potius deberet parcere cui sanctitas ignoscendi gloriam dereliquit, C. de episc. et cler., si quis in hoc.  Unde actum fuit de Caesare versus: Qui vincis semper ut victis parcere possis. // Parcere prostratis scit nobilis ira leonis.

 Obedientia
2. q. 5, quanto.

 Contemptus
Nam facilitas veniae incentivum tribuit delinquendi, 23. q. 4, est iniusta; et infra, de vit. et honest. cler., ut clericorum.

 Canonicas sanctiones
28. dist., quia sunt culpae.  Et quia maleficia impunita remanere non debent, infra, de sent. excom., ut famae; et ff. ad leg. Aquil., ita vulneratus; et ff. de solut., Stichum § tametsi.

 Personam
Et hoc ideo quia vitium fuit materiae et non artificis, ff. ad leg. Aquil., si servus § si calicem.  Et ita habes hic quod qui non servat interdictum ineligibilis est, nec potest postulari.  Et posset dici quod est irregularis et suspensus, ideo nec eligere debet, nec excommunicare, nec beneficium conferre potest, quia claves ecclesiae contemnit, infra, de excess. praelat., tanta, ubi est hoc expressum.

 Postulastis
Postulo te primo si consentire licebit.  Consentire nego nisi te bene postulo primo.  Forsitan indignus et turpi crimine laesus.  Sic aliter possem primo post iure carere.  Si minus est dignus, tunc me poscente tuetur.

 Privare
Ergo fuit constitutum in concilio Lateranensi, infra, de elect., cum in cunctis, ut qui scienter indignum elegerint, eligendi ea vice potestate noverint se privatos.  Et ad postulationem extenditur, ut hic, et infra, de elect., bonae 1, in fi.  Et hoc ideo est quia per postulationem pervenitur ad electionem, arg. supra, de consti., nam concupiscentiam; et ff. de sponsal., oratio.  Secus tamen est cum postulatur illegitimus ut dispensetur cum eo vel legitimetur, 56. dist., Cenomanensem; et infra, de elect., innotuit.

 Possemus
Id est, privati essetis.

 Concedimus
Per officium iudicis et de gratia, non de rigore.  Contumaci enim et delinquenti potest iudex remittere poenam de gratia, ut infra, de offi. deleg., consuluit, ubi dicit, nisi per gratiam ei benignitas iudicantis subveniret, et infra, de offi. legat., nisi specialis.  Bene dicit, concedimus, quia quod non poterat de iure communi, concedit eis per privilegium, ut patet in capitulo sequenti.

X 1.05.02 Gratum gerimus

 Cassata
Supra, de postul. praelat., ad haec.

 Cassatam
Id est, non admissam.

 Niterentur
Postulando eundem Altissiodoro, et male, quia ex quo alicuius electio vel postulatio cassatur vitio personae, non est assumendus ad eandem, infra, de elect., super eo.

 Pauciores
Hic patet quod si maior pars delinquit in electione eligendo vel postulando indignum, electio devolvitur ad alios, licet numero pauciores, infra, de elect., bonae 1; et infra, de elect., cum in cunctis; et infra, de elect., cum Wintoniensis.  Sed quid si omnes delinquunt praeter unum, numquid ille unus poterit eligere?  Videtur quod sic, quia universitas remanet in uno, sive ius universitatis, ff. quod cui. univ. nom., sicut municipum, in fi.; et 65. dist., si forte.  Et dicit lex hominibus coactis, sic accipere debemus ut sive unus solus vim fecerit, sive etiam hominibus coactis.  Quantum enim ad verba non refert an solus vim faciat, an hominibus coadunatis, quia adhuc non deficiunt verba, ff. vi bon. rapt., ait praetor § homines.  Sic sive unus solus sit sive plures, ille potest eligere.  Io. dicit quod unus solus non potest eligere, et in eo solo non potest ius illud retineri.  Arg. inducit ad hoc, infra, de elect., nullus; et 10. q. 3, unio; et ff. de ver. sig., Neratius.  Quia cum duo sive tres faciant collegium, qui debent sibi eligere praelatum, non potest hoc esse in uno cum iam desinat esse collegium, sicut grex desinit esse si unum tantum animal remansit de grege, ff. de leg. 1, si grege; et ad hoc inducit etiam 65. dist., si forte.  Quin si unus solus episcopus remaneret in provincia, debet ipse alios convocare ad consecrandum electum, ut infra, de elect., bonae 2.  Tu dicas quod unus solus potest eligere, et ius eligendi remanet in uno solo per iura primo inducta.  Et iura inducit Io. non contradicunt.  Primo illud, 65. dist., si forte, non contradicit, quia ipse solus non potest aliquem consecrare, immo ad minus debent esse tres, et est de substantia consecrationis, ita quod alias non esset consecratus, 66. dist., porro, ubi forma consecrationis traditur, sed ad illa sola, quae solus facere potest, non vocabit alios.  Et illa decretalis infra, de elect., bonae 2, non contradicit, quia cum prima electio non esset nulla ipso iure, immo ille H., qui solus eligit, secundo eam poterat confirmare, ut infra, de elect., quod sicut.  Non debuit procedere ad secundam nisi prima cassata, quod si fecisset, debebat postea solus eligere, ut videtur propter culpam illorum.  Sed in casu illo dicit Io. quod non devolvitur potestas eligendi ad contemptum.  Sed tunc quando eligunt indignum, satis potest dici quod propter talem contemptum non devolvitur ius eligendi ad contemptum, quia non tantum peccant illi qui contemnunt quantum illi qui eligunt indignum, et sufficit quod cassetur electio, quia non est nulla, in quo casu tantum privati sunt, infra, de elect., cum in cunctis.  Sed debent tunc privari per sententiam, sicut quando peccatur in forma infra, de elect., quia propter; et infra, de elect., bonae 2.  Alia iura quae dicunt quod desinit esse collegium omnibus mortuis praeter unum, nihilominus ius collegii sive universitatis remanet in illo per legem ff. quod cui. univ. nom., sicut municipum § ulti.  Et hoc dicunt Laur., Vincen., et Tanc.

 Providisti
De nostro speciali mandato, alias non posset illum transferre, infra, de offi. legat., nisi specialis; et infra, de offi. legat., quod translationem.  Et ideo bene dicit, providisti.  Non enim debuit dicere, confirmamus, quia nihil est quod confirmaret, cum per postulationem nullum ius acquiritur, infra, de postul. praelat., postulationem.  Sed debet dicere superior, postulationem admittimus, vel postulationem vestram non duximus admittendam, infra, de postul. praelat., bonae 1; et supra, de postul. praelat., ad haec.

X 1.05.03 Bonae memoriae G.

 Bonae memoriae
Consuetudo est in ecclesia Ravennate quod mortuo archiepiscopo significant hoc Papae, sed de ipsis mandato eligunt.  Aliter sine mandato eius eligere non est moris.

 Curavimus allegare
Sic ergo patet quod iudex potest supplere quae advocatus omisit sicut Papa hic supplet, et C. ut quae des. advoc., non dubitandum.  Et de iure debet supplere et non de facto, nisi tale sit factum, quod iam sit ei notum ut iudici, prout dicit dominus Azo.  Alii etiam dicunt, sicut Placen., quod etiam de facto, et inducunt ad hoc ff. de pet. hered., filius.  Sed primum verius est quod de tali facto supplere tantum debet, quod est ei notum tamquam iudici, arg. C. de appellat., ampliorem, in fi., 1. resp.; et est arg. Inst. de action. § si minus; ff. de aedil. edict., bovem § aliquando.  Et debet supplere ut iudex sedendo et non stando, ne advocati officium sumat, C. de postulan., quisquis; inducendo legem vel decretum vel decretalem.  Invenio quod quandoque iudex supplet altera parte absente, C. de temp. appel., tempora § ulti.; et C. de appellat., ampliorem, in princ.  Sed utraque parte praesente supplere non debet, nisi in casu propter publicam utilitatem repellendo militem a procuratione. etiam tacente altera parte, ff. de procur., filiusfamilias § veterani; et C. de procur., militem.  Et lex quam inducit Placen., ff. de pet. hered., filius, non obstat, quia potius consulitur illi iudicis officio quam iure ordinario.  Et est simile ei quod dixi de milite.  Nam iudex ex officio suo, si scit aliquem excommunicatum publice, ipsum debet repellere ab agendo, etiam si ab adversario non excipiatur, infra, de except., exceptionem.  Et sic officio iudicis consulitur adversario, sicut in ff. de pet. hered., filius.  Et hic Papa supplet ex officio suo, et infra, de elect., cum nobis, ubi de hoc dicitur, quare in hoc casu officium iudicis locum habet.

 Generali
Arg. quod Papa et cardinales curam et sollicitudinem gerant pro statu ecclesiae generalis, et imperator ut subiecti quiete vivant noctes ducit insomnes, in Auth. ut iudic. sine quoq. suffr., in princ., coll. 2; et idem dicit, voluntarios labores appetimus ut quietam aliis praeparemus, in Auth. ut divin. iuss. subscr. hab. glor. quaest., in princ., coll. 3; infra, de restit. spol., extravag. frequens; et infra, de except., venerabilem.

 Communem
Et ita publica utilitas praefertur privatae, 7. q. 1, scias; et ff. pro soc., actione § Labeo; et C. de caduc. toll., et nomen § penulti.; et in Auth. de restitut. et ea quae par. § ea enim quae communiter, coll. 4.  Et hoc verum est cum in communi utilitate privata includitur, sicut sit in praelatura.  Alias quilibet debet propriam utilitatem praeferre communi, arg. 19. q. 2, duae sunt; et 19. q. 2, inquit; et 33. q. 5, si non licet; arg. C. de servit., praeses; et ff. de recepti., licet.

 In tanta divisione
Ad hoc enim ut postulatio praeiudicet electioni, requiritur ut numerus postulantium sit duplo maior numero eligentium, infra, de elect., scriptum.  De hoc tamen dicas secundum quod nota infra, de elect., scriptum, in glossa quae incipit, hic dicit Papa.  Videtur tamen quod minima pars eligentium deberet praeferri multis postulantibus, quia postulantes soli gratiae innituntur, ut hic.  Sed eligentes iure communi iuvantur, similiter et electus, sed hoc non est verum.  Nam patronus laicus in praestando soli gratiae innititur, 16. q. 2, si quis episcoporum; et tamen iniuria fit praestando si non admittatur, 16. q. 7, decernimus; et infra, de iure patron., pastoralis.  Gratia ergo fit postulato si admittatur, iniuria si repellatur, ff. de aqua quot. et aest., ait praetor § penulti.; unde non solum postulato, sed postulantibus fit iniuria si postulatus est idoneus, et repellitur, ff. qui satisda. cog., si vero, in fi.  Alia ratio potest melior assignari quam huiusmodi videatur, licet eligentes nitantur iuri, et postulantes gratiam non debent praeferre electores ex quo sunt minima pars capituli, quia numquam tenet electio nisi fiat a maiori parte capituli, infra, de elect., ecclesia vestra 1; et infra, de elect., Cumana.  Ita tamen quod maior pars non peccet, ut ex hoc ipso iure privetur, quia tunc valet electio minoris partis capituli, supra, de postul. praelat., gratum. 

 Gratia
Hoc ideo dixit, quia per huiusmodi postulationem sive gratiam, ius non acquiritur postulato, infra, de postul. praelat., postulationem.  Et ideo quia gratia est, non compellitur praelatus concedere postulatum, 63. dist., litteras; in Auth. de sanct. episc. § nullus, coll. 9.  Si tamen iusta causa exigit, debet compelli per superiorem, ut illum concedat, infra, de iure patron., nullus.  Item indirecte quodammodo compellitur illum concedere, si est idoneus, quia tenetur ei providere in consimili beneficio, infra, de iure patron., pastoralis.  Item idem superior istum potest concedere vel repellere, quia non tenetur ei facere gratiam, nisi velit, quia nemo invitus de suo cogitur facere beneficium, 10. q. 2, praecariae.  Non igitur quicquid iudicis potestati permittitur iuris necessitati subiicitur, ff. de iud., non quicquid; arg. infra, de offi. deleg., consuluit.  Sic ergo patet quod in huiusmodi postulationibus implorandum est officium iudicis, et non iuris actione agendum est, ut supra, de postul. praelat., ad haec, vers. fi.; et infra, de in integ. restit., per totum; et Inst. de off. iudic., per totum.  Iudicis enim officium proponitur pro actione, cum deficit actio, infra, de offi. iud., iudicis.  Sed non proprie imploratur iudicis officium in casu isto, sed potius gratiam debent implorare a superiore.  Ber.

 Qui vocem
Hoc ideo dicit, quia forte erant aliqui eligendi potestate privati, infra, de elect., cum Wintoniensis; vel quia omnes sunt vocandi qui ius habent eligendi, infra, de elect., quod sicut.

 Nominationem
Nominatio canonica potest dici quando omnes concordant in aliquo ineligibili assumendo, et vadunt ad eum a quo petendus est consensus, et requirunt eius consensum, ut cum ipso dispenset.  Et haec potest dici nominatio canonica, quae non potest dici postulatio proprie, quia postulatio solemniter debet fieri, quia talis nominatio satis similis est postulationi, immo quasi idem est, unde dicit postulationem seu nominationem.

X 1.05.04 Bonae memoriae G.

 Consulissetis
Ipsum postulando.

 Eis contemptis
Et ideo cassanda erat electio, si verum dicebant, infra, de caus. poss. et propr., cum ecclesia; et 63. dist., obeuntibus; et infra, de elect., quod sicut; et infra, de elect., venerabilem; et infra, de elect., bonae 2.

 De gratia
Si hoc esset quod de gratia vocati essent, nec ius, nec aliquod commodum sibi acquisiti fuisset, infra, de verb. sign., abbate; et 10. q. 3, quia cognovimus; et C. de servit., si quas; et ff. de aqua quot. et aest., ait praetor, 1. resp.  Unde ipse qui dedit potest revocare, et illos ulterius non admittere, ut 10. q. 3, quia cognovimus; et C. de agric. et cens., litibus, lib. 11; ff. de aqua quot. et aest., ait praetor § Aristo; et ff. de aqua quot. et aest., ait praetor § Trebatius.  Nec tali datur restitutio, quia non dicitur spoliatus, cum non possederit, sicut ille qui sub conditione possidet, infra, de restit. spol., olim causam.  Consulo tamen alicui facienti gratiam ut hoc protestetur, nec praesumat sibi ius creare in posterum, ut 7. q. 1, pontifices; et infra, de iure patron., ex litteris; et infra, de iure patron., consultationibus; arg. infra, de elect., Cumana.  Praeterea qui non est de collegio, et dicit se debere interesse electioni, debet exprimere quo iure debeat interesse, infra, de elect., constitutis.  Unde isti satis videbantur excludendi.

 Certiores
De modo postulandi et de persona postulata an sit idonea, dicitur infra, de elect., nihil est, ubi dicitur quod de idoneitate personae sit quaerendum.

 Diffidere
Arg. quod si praelatus diffidat de iure suo, debet dimittere rem quam tenet, infra, de simon., per tuas 1, in fi.; 54. dist., generalis, in fi.; quia bonam fidem agnoscere debet, ff. mand. vel cont., Quintus Mucius, 1. resp.  Sed hoc verum est si de iure proprio diffidat, quod tantum suam tangit personam, sed si diffidat de iure ecclesiae constituat alium defensorem nomine ecclesiae.  Arg. ff. de negot. gest., at qui natura § cum me absente.  Et nota quod diffidentia iuris permittit variare ubi non est ius alteri acquisitum, ut hic, et infra, de postul. praelat., bonae 2; et infra, de elect., quod sicut; nisi praesentatio iam facta esset superiori, ut infra eodem capitulo; et infra, de elect., quod sicut.  Sed hic poterat variare de licentia Papae; alias non, cum postulatio iam esset praesentata, ut infra sequitur, vel nisi iam publicatio scrutinii fuerit facta, infra, de elect., publicato.  Si vero ius est alteri acquisitum, licet diffidant, variare non possunt in eius praeiudicium, infra, de elect., cum inter canonicos, in fi.  Quia nemo potest mutare consilium suum in alterius praeiudicium, ff. de regul. iur., nemo.

 Temere
Ideo dicit, temere, quia alii appellaverant et perseveraverant in proposito suo, nec poterant variare etiam si alii non appellassent, cum iam postulationem suam communiter factam praesentaverant domino Papae approbandam vel improbandam.  Et ideo temere faciebant; alias possent variare, ut videtur, cum per huiusmodi postulationem nullum ius sit alicui acquisitum, infra, de postul. praelat., bonae 2, nisi iam publicato scrutinio vellent etiam mutare suam postulationem, quia nec tunc variare possunt, infra, de elect., publicato; ut dixi in prima notula; nec est contra 63. dist., quanto, quoniam ibi elegerant indignum, vel ibi non erant duae partes capituli ad faciendum electione.

 Contra formam mandati
Et ideo non valuit, supra, de rescript., cum dilecta; ff. mand. vel cont., diligenter; et infra, de elect., cum in veteri.

 Consuetudine
Idem esset ac si essent in quasi possessione eligendi, infra, de iure patron., consultationibus; et infra, de caus. poss. et propr., cum ecclesia; et infra, ut lite penden., a memoria; infra, ut lite penden., laudabilem; infra, ut lite penden., ecclesia 1; et infra, ut lite penden., ecclesia 2.  Vel ideo dicit hoc, quia ex quo non sunt de capitulo, debet apparere an habeant ius eligendi, et dicere quo iure sunt admittendi, infra, de elect., constitutis.

 Alioquin
Id est, si non providerent intra terminum praefixum.

 Viduatae
Si canonici negligunt sibi eligere episcopum infra tres menses seu monachi abbatem, transfertur potestas eligendi ad proximum superiorem, infra, de elect., ne pro defectu; in aliis inferioribus praelaturis, sive beneficiis infra sex menses, infra, de concess. praeben., nulla.

 Antequam
Si nondum receperant secundas litteras, non debuit cassari quod legitime factum erat, infra, de restit. spol., audita; et ff. mand. vel cont., si mandassem; et supra, de rescript., ex parte decani.  Quare ergo dicit in fine, et si neutra esset postulatio admittenda?  Solutio: forte hoc ideo dicit quia utraque postulatio in discordia facta fuit, et postulationes factae in discordia non consueverunt admitti, supra, de postul. praelat., bonae 1.  Ista ratio non valet, quia prima facta dicitur in concordia, licet diversis temporibus consentirent, ut dicit in fine, et illa littera sic debet exponi.  Et si neutra earum approbanda esset postulatio, id est, quamvis neutram approbare teneremur, quia cum gratia innitantur postulationes potius quam iure, non tenebatur facere gratiam nisi vellet, ut supra, de postul. praelat., bonae 1.  Vel dato quod neutra esset facta in concordia, neutra esset approbanda.

 Intelligentes
Et male, quia illi non negligebant ius suum, sed insistebant suae postulationi, ut illam facerent concordem iuxta primum mandatum Papae.

 Propriis
Quare variare non poterant, infra, de elect., publicato.

 Illuderent
Quod esse non debet, infra, de offi. legat., licet; cum hoc ludibrium esset, ut C. de bon. quae liber., cum non solum § ubi; et 61. dist., nullus; et est simile 6. q. 3, denique Suffredus; C. de relat., si quis.  Et si dixerit se velle referre, ulterius se intromittere non debet, infra, de appell., intimasti.  Sic et in postulatione praesentata superiori, quia quantum ad se illam approbaverunt per praesentationem, infra, de elect., cum inter canonicos, in fi.

 Approbanda
De iuris rigore, cum esset in discordia facta.

 Alienum
71. dist., hortamur; C. de episc. et cler., in ecclesiis; et ff. de tutor. et curat., divus; nec obstat infra, de cleri. peregri., te nobis; nec obstat infra, de instit., ad decorem, quia illi erant omnes extranei, et qua ratione illi Veneti instituebantur, eadem ratione et alii, dummodo aliud impedimentum non obsistat.

 Honestius
Nam de minori ad maius aliquis est promovendus, 93. dist., legimus, in fi.; et ff. de muner. et honor., ut gradatim; et sic potius de pari ad parem, quam de maiori ad minorem, infra, de translat., licet.

 Diversis
Arg. quod si omnes canonici successive conveniant in aliquem, quod ex tali consensu ius illi acquiritur, infra, de elect., quod sicut; ff. de servitu. rust. praed., per fundum.  Sed contra videtur 2. q. 6, ei qui § nominationes, sub illo § est quandoque; et infra, de elect., quia propter, in fi.; et infra, de elect., in Genesi.

 Pallium
Sed quare debet ei mittere pallium?  Nonne habet ipse suum quod personam sequitur, et cum ea sepelietur, infra, de auctor. et usu pal., cum super; infra, de auctor. et usu pal., ex tuarum.  Et quod pallium respiciat locum, patet in archiepiscopo, qui renunciat loco archiepiscopali, qui perdit usum pallii, infra, de renunciat., ad supplicationem.  Sed numquid successor istius qui transfertur ad ecclesiam, eo ipso quod confirmatur, utetur pallio quod ibi invenietur?  Non sine licentia speciali domini Papae, et iniuriam faceret ei si denegaret privilegium, quod praedecessor eius habuit, ff. de aqua quot. et aest., ait praetor § penulti.  Ber.

X 1.05.05 Postulationem

 Nullum
Et ideo possunt ab ea recedere postulantes, nisi iam sit praesentata superior, supra, de postul. praelat., bonae 2; vel nisi publicatio scrutinii iam sit facta, tunc non possunt ab ea recedere, infra, de elect., publicato.  Et licet non possint a postulatione recedere, nullum tamen ius adhuc acquisitum est postulato, quo possit petere iure actionis confirmationem.  Sed totum dependet ab arbitrio superioris.  Et licet gratiam solam debeat petere, tamen iniuriam ei facere videtur si non admittitur per legem, ff. de aqua quot. et aest., ait praetor § penulti.; et non acquiritur per nominationem ius nominato, infra, de elect., quod sicut, in princ.  Unde non possunt ab ea recedere, ut ibi dicitur.  Sed numquid patronus potest alium praesentare, primo praesentato nondum admisso per episcopum?  Non debet illud facere, tamen si secundum praesentaverit et admittatur, secundas obtinebit cum distinctione decretalium quas habes infra, de iure patron., cum autem; et infra, de iure patron., pastoralis.

 Idoneos
Qui sciant et possint reddere rationem, 17. dist., multis; et infra, de procurat., alia.

 Praesente
Quia causarum merita partium assertione panduntur, C. si per vi. vel al. mod., nec imperiale; et infra, de in integ. restit., tum ex litteris.

X 1.05.06 Etsi unanimiter

 Permissione
Sic infra, de renunciat., nisi, in fi.; et infra, de translat., inter corporalia, vers. sicut autem.  Et ideo sine licentia Papae transire non debet, quia est alteri matrimonialiter alligatus, ut hic dicit, et in illa decretali infra, de translat., inter corporalia.  Et tale vinculum dissolvi non potest, nisi auctoritate divina, id est auctoritate illius quem constant esse vicarium Iesu Christi, ut in dicto capitulo infra, de translat., inter corporalia.  Et ita patet, quod cum non possit consentire, non potest eligi, sed tantum debet postulari a Papa, supra, de postul. praelat., bonae 2, in princ., ut hic dicitur.  Idem est dicendum de quolibet qui est in minoribus ordinibus constitutus, et qui non sit aetatis legitimae, infra, de elect., dudum ad audientiam; et infra, de aetat. et qualit., praeterea; quia huiusmodi personae inhabiles sunt ad eligendum, quia cum non habeant ea propter quae eliguntur, merito eligi non possunt, simile infra, de cleri. excom., si celebrat.  Et ideo postulari debent ab eo qui potestatem habet dispensandi cum illis.  Idem est dicendum de illis qui alias non sunt idonei, ut illi qui non sunt legitime nati, infra, de elect., innotuit, in fi.  Sed idem videtur de quocumque clerico qui promoveri debet ad aliam ecclesiam, et praecipue de alio episcopatu, quia ex toto consentire non potest, nec ecclesiam dimittere sine licentia sui episcopi, ut 7. q. 1, eos; et 7. q. 1, si quis presbyetr; et infra, de renunciat., admonet.  Et sic omnes postulandi sunt et pauci eligendi.  Dico quod illi qui idonei et legitimi sunt ad eligendum debent eligi, et possunt ad quamcumque ecclesiam sive in sua, sive in aliena, infra, de elect., cum inter canonicos; ibi electus fuit de aliena ecclesia.  Et idem credo servandum in postulatione, et si postulatio facta sit in concordia vel a duabus partibus, idem credo.  Et si a longe maiori, et praesentata superiori, vel etiam publicatio scrutinii facta sit, non possunt ab ea recedere postulantes, supra, de postul. praelat., bonae 2; et infra, de elect., publicato.  Licet nullum ius sit acquisitum postulato ut ex hoc possit agere, sed potest petere gratiam a superiori, et quamvis omnes clerici adstricti sint, ne possint dimittere ecclesias sine consensu episcoporum eorum, nihilominus eligi possunt, quia non est tanta coniunctio inter eos et eorum ecclesias, sicut inter episcopum et ecclesiam, cui est matrimonialiter alligatus, infra, de testamen., requisisti.  Sed illud vinculum non est in aliis inferioribus praelatis.  Et idem videtur de abbatibus, qui tantum subsunt domino Papae quod de episcopis, scilicet, quod sine licentia Papae vel ipsius legati recedere non possunt, supra, de consuet., cum venerabilis.  Dic tamen quod tales abbates etiam exempti sunt eligendi, infra, de elect., extravag. si abbatem.  Et laicus eodem modo est postulandus.  De hac materia dicitur 61. dist., Osius § sed aliud est.  Et nota quod sicut postulandus non debet eligi ita et eligendus non debet postulari, quia non consentiunt postulantes in illum ut in sponsum per postulationem.  Vel satis potest dici, quod valeat talis postulatio, quia forte dubitatur utrum sit eligendus vel postulandus, et ita consentiunt in illum, ac si eligeretur.  Et si dicunt, eligimus, et postulamus secundum quod de iure melius potest, bene valet quod agitur, sive sit eligendus, sive postulandus.  Alias non valet si eligendus simpliciter postularetur, quia quamvis eligibilis sit, non eligitur sed postulatur.  Potest dici, quod potuit, noluit, et quod voluit, non potuit adimplere, quia vox, illud, non significat, ff. de reb. dub., in ambiguo; et nullum ius est acquisitum postulato, et superior potest illum admittere vel repellere.

