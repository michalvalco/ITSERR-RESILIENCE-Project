X 4.04 DE SPONSA DUORUM

X 4.04.01 Duobus

 Pactionis
Hoc est dicere, una est fides desponsationis de futuro, et alterus consesus de praesenti.

 Non debet
Tamen si duxerit, tenet matrimonium, et agat poenitentiam de fide mentita, ut hic dicitur, et supra, de spons., si inter, in fi.; forsitan trium annorum, 27. dist., si vir.

 Sacramentum
De isto sacramento habes supra, de bigam., debitum.  Quod dissolvi non debet per sponsalia, quae sunt minus vinculum, arg. ff. de fideiussor., si debitori 2.

 Priori
Uxori, non obstante aliqua consuetudine in contrarium, infra, de sponsa duo., tuas.

 Est autem
Exponit quod dixerat in principio.

 Si permisserit
Si de fornicario coitu intelligas, conditio turpis est, et ideo pro non adiecta debet haberi, infra, de cond. appos., si conditiones.  Unde si postea rem secum habuerit, statim est matrimonium, infra, de cond. appos., de illis; et infra, de cond. appos., per tuas.  Si de legitimo intelligas, multo fortius tenet matrimonium, si coitus subsequatur potius enim videtur hortatio, id est, quod permittat ei rem secum habere; simile ff. de tutel., muto ยง sub conditione.  Ala. dixit quod istud, si, non tenetur conditionaliter, sed causative, quia in omni matrimonio haec causa, scilicet, carnalis copula, debet intervenire, saltem quo ad propositum, 27. q. 2, Beata Maria.  Et expone: si permiserit, id est, quia permiserit; simile supra, de elect., significasti, in verbo, si diligis me.  Laur. dixit quod per hoc quod dicit, si permiserit, etc., notat conditionalem fidem pactionis, per hoc quod sequitur, vel etiam pro consensu, notat simplicem et absolutam fidem pactionis, vel per utrumque notatur conditio.  Vel potest dici quod per hoc notatur quod fides pactionis, id est, sponsalia sub conditione contracta, duobus modis transit in fidem consensus, id est, in matrimonium de praesenti, scilicet, per carnalem copulam, vel per consensum de praesenti, ut infra, de cond. appos., de illis; et infra, de cond. appos., per tuas.

 Et si non stringit manum
Forte per annuli immisionem, 30. q. 5, feminae.  Cum enim stringit manum, signum dilectionis est, vel forte alludit consuetudini alicuius loci.  Ber.

X 4.04.02 Accepisti

 Desponsatam
Per verba de praesenti, ut supra, de sponsa duo., duobus.

 Numquam potest tibi
Arg. quod ab initio non valet, tractu temporis non convalescit; sic supra, de elect., auditis; et supra, de elect., dudum ad audientiam.  Et arg. 16. q. 3, placuit ut ยง potest, vers. quod si privatus; et ff. de regul. iur., quae ab initio.  Arg. contra supra, de clan. despon., quod nobis; et supra, de elect., quod sicut.

 Carinam
Vulgare est Italicorum, et dicitur carina a carentia hominum, vel etiam cibariorum, nam illis quadraginta diebus includuntur in aliquo loco secreto iuxta ecclesiam, ubi non habent consortium hominum.  Ber.

X 4.04.03 Licet pater

 Praeter
Quod dicitur hic habuisti, supra, de spons., si inter.

 Iudicatum
Consuetudo fuit olim in Mutinensi civitate, sed illa correcta est, infra, de sponsa duo., tuas.  Ber.

X 4.04.04 Tua fraternitas

 Ante decisionem
Appellatione enim pendente nihil innovari debet, 2. q. 6, post appellationem ยง appellatione; et ff. nihil inn. appel., appellatione.

 Poteris irritare
Simile supra, de despon. impub., ad dissolvendum, in fi.  Ex quibus colligitur quod matrimonium contra interdictum ecclesiae contractum sit omnino dimirendum, ut 35. q. 3, contradicimus; et 33. q. 4, non oportet 2; et 10. dist., vides; et C. de legi. et const., non dubium; et 25. q. 2, imperiali; et C. qui pro sua iur. iud., in causarum.  Arg. contra infra, de matr. contrac. con. int., litterae; infra, de matr. contrac. con. int., ex litteris; et infra, de matr. contrac. con. int., de muliere.  Solutio: cum matrimonium interdicitur ab ecclesia, aut causa prohibitionis est perpetua, aut temporalis.  Si est perpetua, separantur a cohabitatione quousque cognoscatur de impedimento, quo probato separantur ex toto, lata sententia divortii inter eos, infra, de matr. contrac. con. int., de muliere.  Et sic intelligitur 35. q. 3, contradicimus; 10. dist., vides; et C. de legi. et const., non dubium.  Et sic intellige quod dicit hic, et supra, de despon. impub., ad dissolvendum; quo non probato remanebunt simul.  Si vero causa prohibitionis fuerit temporalis, puta tempus in quo matrimonium prohibetur contrahi propter reverentiam dierum.  Vel consensus de futuro cum alio, tunc non deberent separari, sed poenitentia debet eis imponi, quia contra interdictum ecclesiae hoc fecerunt, infra, de matr. contrac. con. int., ex litteris.  Tamen ne mandatum iudicis contemptibile videatur, si vult, potest eos ad tempus separare, et sic intelligitur capitulum, 33. q. 4, non oportet 2; et infra, de matr. contrac. con. int., litterae.  Interdictum enim ecclesiae non est tantae efficaciae, ut separetur matrimonium contra illud contractum, nisi subsit causa perpetua.  Tamen praesentia debet semper imponi, sive causa sit perpetua sive non, propter contemptum ecclesiae, ut patet per iura praedicta, infra, de matr. contrac. con. int., per totum; et supra, de clan. despon., cum inhibitio.

X 4.04.05 Tuas

 Cognovisset
Videbatur quod secundus ideo esset potior, quia illi tradita esset possesio, sicut est in venditione et donatione, C. de rei vend., quotiens; et in matrimonio spirituali, supra, de iure patron., quod autem; et supra, de iure patron., pastoralis; et in obligatione pignoris, ff. qui pot. in pign. hab., potior.  Sed non est ita, immo qui prior est tempore, potior est iure, supra, de maior. et obed., cum certum.  Quia iam contractus perfectus est per solum consensum, licet cum secundo processum sit ad carnalem copulam, quae matrimonium non facit sine consensu, ut infra dicitur; simile supra, de iure patron., cum autem; et ff. locat. et conduct., in operis.  Licet hic circa matrimonium non stetur consuetudini, alias tamen servatur consuetudo, ut qui legitimus est ad matrimonium, consuetudo facit illegitimum, infra, de cognat. spir., super eo.

 Ne vero turpis
Sic 8. dist., quae contra mores; et 11. dist., nolite; et 12. dist., non decet; supra, de praescrip., cum non liceat.

 Beati Petri sedem et suam metropolim
Haec verba sunt 11. dist., nolite; et 12. dist., placuit omnibus; et supra, de postul. praelat., ad haec.

 Et si solus
Solus consensus facit matrimonium, supra, de spons., per totum; et 27. q. 2, sufficiat.

