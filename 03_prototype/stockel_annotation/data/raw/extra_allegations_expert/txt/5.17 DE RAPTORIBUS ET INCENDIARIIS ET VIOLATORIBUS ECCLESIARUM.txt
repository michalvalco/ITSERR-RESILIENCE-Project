X 5.17 DE RAPTORIBUS ET INCENDIARIIS ET VIOLATORIBUS ECCLESIARUM

X 5.17.01 De illis autem

 Excommunicentur
Quia ratione delicti facti sunt de foro illius et ibi possunt conveniri, 3. q. 6, ibi semper; et 6. q. 3, placuit 2; et supra, de for. compet., postulasti; et supra, de for. compet., licet ratione, ubi de hoc; et C. ubi de crim. agi oport., authen. qua in provincia.  Dicebant quidam quod ubi quis crimen committit, ibi debet conveniri, sed causa terminabitur per suum iudicem, ff. de cust. reo., de militibus.  Sed hoc non est verum, immo iudex illius loci ubi deliquit potest clericum condemnare, sententia tamen executioni mandabit per episcopum proprium, supra, de for. compet., postulasti; nisi velit iudici illius deferre, infra, de sent. excom., per tuas.  Nec dicitur ferre sententiam in alienum subditum, sed in suum ratione criminis ut dicunt primae concordantiae.  Et haec sententia bene probatur per hanc decretalem, quia etiam debent redire illuc ubi delinquunt.  Et est arg. ad hoc in Auth. ut nulli iudic. lic. hab. § si vero quis comprehensorum, coll. 9, quod de hoc optime dicit et concordantiae cum hac decretali.  Tamen si crimen facile fuerit, potest de illo cognoscere suus iudex.  Si vero grave fuerit crimen, remittitur ubi deliquit, ff. de re milit., desertorem, in princ.  Ab hac tamen generalitate excipitur quilibet superior, qui ubicumque crimen committit, non potest iudicari nisi a Papa si agat ad depositionem.  Quid si crimen tale est quod non iudicat depositionem?  Dicit Hug. quod potest iudicari a suo maiori et non ab inferior si crimen committat in sua parochia.  Sed si archiepiscopus committat tale crimen in parochia alterius archiepiscopi vel episcopi suffraganei alterius archiepiscopi, dixit Hug. quod possit tunc iudicari ab illo archiepiscopo vel episcopo.  Arg. ad hoc 96. dist., duo sunt, ubi Ambrosius ratione criminis commissi in sua parochia excommunicavit imperatorem, quod alias non auderet.

X 5.17.02 Super eo vero

 Si poterit
Bene dicit, si poterit, quia inanis est actio etc., ff. de dolo mal., nam is; et supra, de restit. spol., olim vobis; et supra, de solution., Odoardus; supra, de homic., sicut dignum; et infra, de usur., cum tu; et 14. q. 6, si res.  Et impossibilium nulla est obligatio, ff. de regul. iur., impossibilium; et 23. q. 4, Nabuchodonosor.

 Denegetur
Arg. contra quia si aliquis poenitentiam petat de aliquibus criminibus et non de quibusdam, poenitentia tamen non est ei deneganda, infra, de poenit. et remiss., quod quidam; et 26. q. 6, cognovimus; et de poen. dist. 3 § poenitentia ergo.  Arg. contra 24. q. 2, legatur; et de poen. dist. 3, sunt plures.  Quidam dicunt quod hoc statutum fuit ad terrorem ut denegetur poenitentia de omnibus, nisi de illo satisfaciat, quia talis poenitentia non est fructuosa.  Alii dicunt quod melius videtur quod super illo crimine tantum denegabitur poenitentia, sed super aliis imponetur.  Et licet non sit fructuosa quo ad vitam aeternam, valebit ad mitius supplicium subeundum, de poen. dist. 3 § poenitentia ergo; de poen. dist. 3, si quis autem.

 Emendationem
14. q. 6, si res; 17. q. 4, si quis clericus; et 23. q. 8, si quis membrorum; et 23. q. 8, pessimam; et de poen. dist. 5, falsas.

 Parum prodesse
Hoc quantum ad poenam temporalem quae pro peccato debetur.  Duplex enim poena pro quolibet peccato debetur, aeterna et temporalis.  Et haec aeterna sola cordis contritione remittitur, de poen. dist. 1, in princ.; et 26. q. 6, cognovimus.  Et temporalis quae exteriori satisfactione remittitur. Quae satisfactio si in hac vita non fuerit completa, in purgatorio completur, arg. 23. q. 5, quid ergo.  Et ita solemnitas poenitentiae parum prodest quo ad poenam purgatorii, valebit tamen quo ad vitam aeternam, si de peccato contritus fuerit.

 Viaticum
Quod omnibus poenitentibus est dandum, infra, de poenit. et remiss., quod in te; et 26. q. 6, si quis de corpore; 50. dist., poenitentes.

 Poenitentias dare
Hoc referas ad primam partem capituli de illis qui nec in vita nec in morte satisfacere volunt et possunt.  Istis deneganda est poenitentia in fine et alia ecclesiastica sacramenta cum in mortali decedant, eo salvo quod dixi primo cum petunt in vita poenitentiam de aliis criminibus.  Et oblationes talium non sunt accipiendae, infra, de usur., quia in omnibus; et 17. q. 4, miror; 90. dist., oblationes; et 33. q. 2, latorem.  Ber.

 Sepulturae
Hoc referas ad ultimam partem capituli de illis qui in morte poenitent sed satisfacere non possunt.  Istis ergo denegatur sepultura, id est, clerici non debent interesse, sed coemiterium eis non denegatur.  Ad terrorem potius aliorum, ut alii cum possint satisfaciant timore huiusmodi poenae, sed eis non nocet.  Sic supra, de torneam., felicis, ubi de hoc.  Et arg. quod cui conceditur quod est maius non conceditur quod est minus, ut ibi dicitur.  Ber.

X 5.17.03 Excommunicationi

 Honestis
Ut 24. q. 3, si quis Romipetas; supra, de treug., innovamus.  Ber.

 Regulam fidei
Illam scilicet: diliges proximum tuum sicut teipsum, de poen. dist. 2, caritas; et 1. dist., humanum genus; et 50. dist., ponderet.

 Noverint
Et sic qui contra hoc faciunt sunt ipso iure excommunicati et tenentur infra annum in quadruplum, C. de furti. et serv. cor., in eum; ff. de incen. rui. nauf., praetor ait; et furtum isti committunt, ff. de acq. rer. dom., qua ratione § ulti.  Nec fiscus etiam sibi aliquid vendicet in calamitate alterius, C. de naufrag., si quando, lib. 11.  Communiter tamen damnum navis resarciet, ff. de incen. rui. nauf., ratis.  Laur.

 Subiacere
Post admonitionem vel postquam fuerint in mora, cum possunt restituere et non restituunt.

X 5.17.04 In archiepiscopatu

 Abuti
Propter illud vitium ira Dei venit in filios diffidentiae, infra, de excess. praelat., clerici. Sic 56. dist., si gens Anglorum.  Quia non sic homines fecit Deus ut se illo uterentur modo, 32. q. 7, flagitia.

 Commiserit puniendos
Delegare potest princeps praelatis ecclesiarum causas criminales, ubi causa sanguinis non sequitur, ut hic, 23. q. 8, saepe.  Iudices vero in causis ubi etiam poena sanguinis infertur clerici institui non debent, supra, ne cler. vel mon. saecul. neg., sed nec; et supra, ne cler. vel mon. saecul. neg., clericis; et supra, ne cler. vel mon. saecul. neg., sententiam.

 Pecuniaria poteris
Commutando poenam statutam quae est poena capitis, ff. ad leg. Corn. de sic., eiusdem legis § penulti.; et C. de adulter., cum vir; C. de rap. virg., raptores; et in Auth. ut non lux. cont nat., coll. 6.  Quod iudex unam poenam in aliam mutare possit est ad hoc arg. ff. de his qui not. infam., quid ergo § poena; et C. ex quib. caus. infam., et si severior.

 Flagellis
14. q. 6, si res aliena; 12. q. 2, fraternitas; et 5. q. 5, illi qui.  Ita quod flagella ad sanguinem non procedant, 23. q. 8, his a quibus; et 23. q. 8, si quis membrorum.

 Reserves
Cum sis delegatus.  Si vero habes iurisdictionem temporalem, demandes eam alicui cui hoc competat, quod licet secundum canones, 23. q. 4, illud.  Sed non secundum leges nisi quando proficiscitur, ff. de off. procon., solent; et ff. de off. eius cui man. est iur., quaecumque.  Omnia vero hodie committi possunt praeter ultimum supplicium aut membri abscisionem, in Auth. de collator. § ad hoc adhibemus, coll. 9.  Laur.

X 5.17.05 In litteris tuis

 Diabolo instigante
17. q. 4, si quis suadente.

 Anathematis
Quod bene potuit in extrema necessitate, 17. q. 4, si quis suadente; et 26. q. 6, presbyter inconsulto episcopo non reconciliet; de conse. dist. 4, sanctum est.  Alias absolvi non potuisset nisi a solo Papa.  Incendiarii enim postquam sunt ab ecclesia publicati, ab alio absolvi non possunt, infra, de sent. excom., tua.  Incendiarii et effractores ecclesiarum sunt ipso iure excommunicati, ut hoc colligitur, ut infra, de sent. excom., conquesti; prout ibi notari consuevit.  Ber.

 Sepeliri
Arg. contra supra, de rapt., super eo, sed ibi denegatur sepultura ad terrorem aliorum, nec poterat satisfacere.  Hic poterat satisfacere.  Ber.

 Heredes
Hic habes quod heredes tenentur pro delicto defuncti.  Super hoc dicas ut dixi supra, de sepult., parochiano, quae ponit similem casum et idem quasi dicitur in utraque.

 Iuxta facultates suas
Defuncti scilicet, ultra vires hereditatis non tenentur si fecerint iuventarium, C. de iure delib., scimus § sin autem dubius; et C. de iure delib., scimus § sin autem locis.

 Liberari
Arg. contra 25. dist., qualis.  Solutio: a venialibus et a temporali satisfactione liberatur quis in alio saeculo, sed a poena aeterna numquam, ut ibi.

X 5.17.06 Cum causa

 Dicatur admitti
Secundum leges etiam in sponsa propria raptus committitur, C. de rap. virg., raptores, ad medium.  Sed canon praeiudicat, ut hic, et 27. q. 2 § cum ergo; et 27. q. 2, lex illa.  Qualitercumque aliqua sit rapta bene potest contrahere cum raptore si prior dissensio transeat postmodum in consensum, infra, de rapt., accedens; et 36. q. 2, tria.  Sed raptus non est ubi puella consentit, ut hic patet.

 Reclamarent
Talis reclamatio non impedit matrimonium, quia solo consensu contrahitur, 27. q. 2, sufficiat.

 Sed maritus
Supra, de conver. coniug., quidam.  Tanc.

 Mulieris confessione
Ergo creditur mulieris confessioni in praeiudicium matrimonii spiritualis, quod non fit in carnali, supra, de eo qui cog. consang., super eo.  Sed aliud est in matrimonio carnali et aliud in spirituali.  In matrimonio carnali non statur confessioni viri et uxoris si contra matrimonium confiteantur, quia saepe adinvicem colluderent ut separarentur, ut dicit praedicta decretalis supra, de eo qui cog. consang., super eo.  Sed in spirituali matrimonio si aliqua de qua constat quod fuerit primo uxor ante ingressum monasterii, postea confiteatur in iudicio quod ante ingressum cognita fuerit a viro, debet sibi restitui, quia eo invito monasterium intrare non potuit, ut hic dicit.  Immo si aliter confiteretur, salvari non posset nisi ad virum rediret.  Non est credendum quod illa sit immemor suae salutis, 1. q. 7, sancimus.  Arg. ad hoc supra, de homic., significasti 2, unde reddenda est viro suo ubicumque confitentur vir et uxor.  Ad dissolutionem matrimonii carnalis non creditur illis nisi saltem adsit fama publica, 35. q. 6, si duo.  Sed ubi confitentur ad dissolutionem mutuae servitutis propter adulterium bene creditur eis, supra, de adult., intelleximus; et supra, de divort., ex litteris.  Vincen.

 Assensisse
Arg. quod solus consensus sufficit ad hoc ut alter coniugum possit monasterium ingredi, 27. q. 2, Agathosa, ubi de hoc; et 27. q. 2, si quis; et 33. q. 5, qui uxorem.  De hoc dictum est satis supra, de conver. coniug., uxoratus; et supra, de conver. coniug., ex parte abbatis.

X 5.17.07 Accedens

 Cum raptore
Secundum antiquos canones et secundum leges non poterat raptor contrahere cum rapta, 36. q. 2, de puellis; et 36. q. 2, si autem; et 36. q. 2, placuit; et C. de rap. virg., raptores § sin autem.  Hodie secus, ut hic, et 36. q. 2, denique; et 36. q. 2, tria.  Ber.

 Consensum
Supra, de spons., ad id quod; et supra, de despon. impub., de illis 2.  Arg. C. quod metus cau., cum te; ff. de condi. ob turp. caus., si ob turpem.

