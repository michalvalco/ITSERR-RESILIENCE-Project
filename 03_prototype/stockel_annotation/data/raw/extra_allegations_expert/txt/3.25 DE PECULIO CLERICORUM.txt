X 3.25 DE PECULIO CLERICORUM

X 3.25.01 Investigandum

 Ad quam
Simile 12. q. 3, placuit; et 12. q. 4, quicumque; et 12. q. 5, nulli; et 12. q. 5, fixum.

 Debent
Quia praesumuntur de bonis ecclesiae empta, 12. q. 3, placuit; et C. de donat. inter vir. et uxor., etiam; et ff. de donat. inter vir. et uxor., Quintus Mucius.  Sed contra hanc praesumptionem admittitur probatio, 12. q. 1, sint manifestae; et 12. q. 4, sacerdotes; et 12. q. 4, quicumque.

X 3.25.02 Presbyter

 Presbyter
Hoc capitulum habetur 12. q. 4, presbyter.

 Superemerit
De rebus ecclesiae.  Quantum si de suis et ecclesiae rebus emisset, pro rata pretii res divideretur inter ecclesiam et heredes presbyteri, si de hoc constaret, 12. q. 4, sacerdotes.  Et ita pro ea parte faciat instrumentum pro se, quia tutius est quod non faciat instrumentum commune, sed separatim.  Tanc.  Aut non datur ei optio, sed comminatio est.  Ber.

X 3.25.03 Ut unusquisque

 Ut unusquisque
Supple statuimus.

 Acquisierit
Occasione ecclesiae, infra, de testamen., quia nos; et infra, de testamen., requisisti.  Et est arg. quod teneor tibi restituere quod occasione rei tuae ad me pervenit, arg. supra, de iureiur., ad nostram 1; et ff. mand. vel cont., ex mandato; et ff. mand. vel cont., idemque § 1; et ff. mand. vel cont., idemque § 2; et ff. de procur., qui proprio § procurator, vers. ut in caeteris.  Ber.

X 3.25.04 Inquirendum est

 Inquirendum
Scilicet a praelatis ecclesiae.  Ber.

 Comparavit
Supple si hoc fecerit, puniendus est.  Et ecclesia poterit eas vendicare, licet suae non sint, et est speciale in ecclesia.  Sic et miles, C. de rei vend., si ut proponis.  Sic et pupillus, C. arb. tut., curator.  In aliis vero secus est de iure communi, C. de rei vend., si ex ea; C. de donat. inter vir. et uxor., et si de tua; C. commun. utrius. iud., si patruus tuus.

 Alieno nomine
Simile 46. dist., sicut non suo.

 Sacrilegium
Large sumpto vocabulo sacrilegii, 7. q. 2, praedia; et 7. q. 2, gloria episcopi; et supra, de for. compet., conquestus.

 Asportabat
Simile 23. q. 4, quid ergo; 17. q. 4, si forte.  Ber.

X 3.25.05 Si quis sane

 In terra
Quae sterilis erat.  Prius enim aequum est illis relinqui quorum labore ad fertilitatem redacta est, ut supra, de rebus ecc. non alien., ad aures; et C. de alluv., cum praesentibus.  Vel loquitur de terra prius culta et clerico pro beneficio assignata, 16. q. 1, possessiones; et 16. q. 3, clerici.  Tanc.

 Obitus
Arg. quod beneficiati ab ecclesiis usufructuariis comparantur.  Nam et morte finitur ususfructus, Inst. de usufru. § finitur.  Similiter morte clerici, ut hic, et supra, de pignor., cum constet.  Sed non per omnia comparantur clerici usufructuario, quia de terra aratoria potest hic facere vineam, quod illi non licet, ff. de usufru., quamvis; et ff. de usufru., ususfructuarius.  Item usufructuarius percipiendo fructus facit suos, et inde potest testari, quod non potest clericus, infra, de testamen., quia nos; 12. q. 5, quia Ioannes.  Nisi cum quodam moderamine, quod habet infra, de testamen., ad haec; et infra, de testamen., relatum est 2 § licet.  Immo potius clerici possunt comparari usuariis, quibus tantum ad usum cotidianum uti licet, Inst. de usu et habit. § 1.  Rich.

 Proheredumve
Proheres est qui putat se heredem esse cum non sit, ff. de pet. hered., proherede; et Inst. de interdic. § adipiscendae.  Vel potest appellari hic pro quolibet decedenti post primum heredem, sive pro quolibet decedente cui relinquitur aliquid.

 Pro servitiis ac praestatione
Id est, pro servitiis praestitis ecclesiae, infra, de testamen., relatum est 2 § licet, quia forte poterit possessionem illam assignare alicui clerico pro beneficio, usque ad tempus vitae suae, 16. q. 1, possessiones; et 16. q. 3, clerici.  Ber.

