X 2.26 DE PRAESCRIPTIONIBUS

X 2.26.01 Placuit

 Per ipsum triennium
Signatur contra 16. q. 3, placuit ut quicumque, ubi dicitur quod qui post sex menses negligit plebes convertere ad catholicam unitatem.  Qui postea potuerit eas convertere, habeat ipsas.  Solutio: illud capitulum et istud sunt eiusdem concilii, et illud debet intelligi per suppletionem istius et econverso, scilicet ut vicini episcopi admoneant episcopum, ut plebem suam convertat ad fidem catholicam.  Et si negligens fuerit per sex menses a tempore admonitionis computandos, quo potuerit eam postea convertere, habeat eam computato isto triennio post illos sex menses, et sic habet sex menses primo et postea triennium, et sic nullum contrarium.  Et ita habes hic praescriptionem trium annorum, et sex mensium contra ecclesiam, quod est contra illud infra, de praescrip., de quarta; et 16. q. 3, placuit § quas actiones.  Sed hoc introductum fuit favore fidei catholicae.

 Si autem non fuerit
Et ita vacante ecclesia non currit ei praescriptio.  Item si episcopus fuerit haereticus, non currit ecclesiae praescriptio, ut in § sequenti, quia tunc ecclesia quasi vacare intelligitur.  Sed videtur quod debeat currere, quia ecclesia vacante ipsius oeconomus potest convenire et conveniri, ut arg. 12. q. 2, Vulteranae; et 12. q. 2, vobis.  Ergo videtur quod currit praescriptio.  Sed non est verum quod oeconomus possit agere vel conveniri vacante ecclesia, quia tunc caret legitimo defensore, infra, ne sede vac. nih. inn., per totum.  Et ideo non currit, immo dormit interim praescriptio.

X 2.26.02 Nihil prodest

 Nihil cum scandalo
Arg. quod propter scandalum desistendum est a iure suo, supra, de temp. ord., ad aures, ubi de hoc; et 10. q. 3, cavendum; et 11. q. 3, nolite.  Et sic dominus cum sciret non debere se solvere tributum, tamen propter scandalum soluit.  Et Apostolus ne aliquem scandalizaret, propriis manibus victum sibi quaerebat, 28. q. 1, iam nunc, vers. fi.  Et propter scandalum consuetudo loci servanda est, ut fecit mater Augustini, 12. dist., illa, in fi.; arg. infra, de reg. iur., qui scandalizaverit.

 De causis pauperum
Et sic bona ecclesiae pauperum sunt, 16. q. 1, quoniam quicquid; et 23. q. 7, quod autem; et 23. q. 8, convenior, circa princ.  Et ideo pauperum esse dicuntur, quia tempore necessitatis omnia sunt communicanda, 47. dist., sicut hi; et 12. q. 1, dilectissimis.  Et victu et vestitu his contenti simus, 10. q. 2, episcopus; et 12. q. 2, aurum.

 Vobis scripsisse meminimus
Et ideo forte creditis quod res pauperum retinere possitis, quasi vobis videamur fecisse pactum de non petendo, quod falsum est, ut sequitur.

 Futuris
Arg. quod negligentia vel taciturnitas praelati non praeiudicat successori, quia delictum personae etc., supra, de except., cum venerabilis; et 16. q. 6, si episcopum.  Sic et tempore praelati male alienantis non currit praescriptio, 16. q. 3, si sacerdotes.  Et praelatus conditionem ecclesiae deteriorem facere non potest, infra, de dona., fraternitatem.  Arg. contra supra, de praescrip., placuit; et infra, de praescrip., auditis, in fi.  Solutio: negligentia praelatio sive taciturnitas bene praeiudicat ecclesiae, quoniam propter taciturnitatem currit praescriptio, ut infra, de praescrip., quasi per totum; et supra, de praescrip., placuit.  Et ideo hoc intellige quantum ad centenariam praescriptionem, quae sola currit ecclesiae Romanae, 17. q. 4, nemo; et infra, de praescrip., cum vobis.  Quia non potuit praescribere tempore suo per centum annos, et in Auth. ut eccl. Rom. cent. § 1, coll. 2.  Vel potest intelligi de re invasa, quam ista patricia invaserat violenter in qua non currit praescriptio, 16. q. 3, licet in regulis; et 93. dist., illud.  Et haec protestatio fuit quasi quaedam interruptio, quam fecit princeps principi.  Sed hoc non facit illa, quam habes 16. q. 3, placuit § potest, vers. is autem cuius; et C. de annal. except., ut perfectius; supra, de offi. ord., pastoralis, in fi.

X 2.26.03 Sanctorum

 Sanctiones
Ut 16. q. 3, per singulas; et 16. q. 3, praesulum; et 16. q. 3, quicumque; et 16. q. 3, placuit.

 Quiete
Id est, sine interruptione aliqua et sine molestia, de qua notatur infra, de praescrip., illud.

 Syncere
Id est, bonae fide.  Quod praesumitur eo ipso quod non probatur contrarium, arg. C. qui milit. poss., super servis.  Et qui malam fidem allegat, eam probare debet, arg. 16. q. 4, volumus; ff. de probation., quotiens operae § qui dolo.  Et quod dicit de triginta annorum praescriptione, quae non tenet hodie, verum est in rebus ecclesiae.  Tenet tamen in rebus privatorum, infra, de praescrip., de quarta; et infra, de praescrip., ad aures.

 Absque synodali proclamatione
Per istam synodalem proclamationem fit interruptio praescriptionis, si alias non posset litem contestari, C. de annal. except., ut perfectius.  Alias non videtur, C. de praescri. trig. vel quad. ann., sicut in rem.

X 2.26.04 De quarta

 Quadragenaria
Hodie vero iure communi sola quadraginta annorum praescriptio currit contra ecclesiam nulla distinctione facta inter ecclesias et monasteria, ut hic patet, et infra in pluribus capitulis, et 16. q. 3, placuit ut quicumque § potest, vers. quas actiones.  Prout distinxit Gratian. et male in illo 16. q. 3, placuit ut quicumque § potest, vers. fi. per unam columnam, vers. in canonibus vero etc.

 Se posse tueri
Sed videtur quod non posset se tueri, quia illa quarta decimarum de iure communi videtur ad episcopum pertinere, 10. q. 3, unio.  Unde si clericus iste cessavit in solutione illius quartae, fuit malae fidei possessor, et ideo non praescripsit, infra, de praescrip., vigilanti; et infra, de praescrip., quoniam; et infra, de praescrip., si diligenti.  Intellige quod ab isto clerico non incoepit praescriptio, nisi habuisset titulum talem qui dedisset ei causam praescribendi, de quod dicitur infra, de praescrip., si diligenti.  Sed ab aliquo praedecessorum fuit inchoata.  Et ipse inveniens ecclesiam in possessione habuit bonam fidem, credens quod aliqua iusta causa possideret.  Unde complevit praescriptionem, quia qui in locum alterius succedit, iustam habet ignorantiae causam, ff. de regul. iur., qui in alterius.  Vel potuit habere titulum, scilicet concessionem episcopi tantum.  Unde praescripsit occasione illius tituli tantum, licet minus iustus esset, ut dicitur infra, de praescrip., si diligenti.

 Caruisset
Quia ecclesia tunc caret legitimo defensore, infra, ne sede vac. nih. inn., novit; et infra, ne sede vac. nih. inn., constitutis, et hic quare non currit praescriptio, supra, de praescrip., placuit.  Et sic istud tempus subducitur de praescriptionibus infra, de praescrip., auditis; et infra, de praescrip., cum vobis.

X 2.26.05 Vigilanti

 Possessores
Sic infra, de praescrip., quoniam; et infra, de praescrip., si diligenti; et infra, de praescrip., veniens, in fi.; et 16. q. 3, licet; et 34. q. 2, si virgo; et 33. q. 5, quod Deo.  Et hoc ideo etiam contingit, quia sicut tempus non tollit obligationem, sic nec inducit, ff. de act. et oblig., obligationum § placet.  Et hoc secundum canones, secus secundum leges, C. de praescri. trig. vel quad. ann., si quis emptionis; et 16. q. 3 § potest.

 Noverit
Quod est intelligendum si ante impletam praescriptionem habuerit malam fidem.  Quoniam qui mala fide possidet, non praescribit, ut dictum est.  Sed pone quod post completam praescriptionem incipiat habere malam fidem, numquid tenetur ipsam rem restituere vero domino?  Videtur quod sic, quia iam scit quod res non est sua, et non dimittitur peccatum nisi restituatur ablatum, 14. q. 6, si res; et infra, de usur., cum tu.  Sed contra videtur, quod completa praescriptione iam tutus est secundum utrumque ius, supra, de praescrip., de quarta; et infra, de praescrip., quoniam, et in pluribus aliis. Ergo iure possidet; si iure, ergo iuste et bene, ut 14. q. 4, quid dicam.  Nec iam dicitur aliena, ut ibi.  Praeterea iura faciunt hoc meum, illud tuum, 8. dist., quo iure.  Item conditor canonis vel legis potest mihi dare rem alienam et tutus ero, ff. de evict., Lucius; et C. de quadrien. praescr., bene a Zenone; et C. de quadrien. praescr., per totum.  Et sic multo fortius potuit inducere hanc praescriptionem in odium negligentium.  Quidam dicunt quod quandoque habet conscientiam rei alienae, tenetur eam restituere, alias peccat.  Alii dicunt quod videtur verius, quod non tenetur eam amplius reddere, quia iam non esset aliena, immo sua, et iuste eam possidet quia iure, 14. q. 4, quid dicam.  Sicut qui auctore praetore possidet, iuste possidet, ff. de acq. poss., iuste.  Ala. dixit quod si ex causa lucrativa rem habuit, semper eam reddere tenetur, arg. ff. quae in fraud. cred., qui autem § si quid cum pupillo.  Si vero ex causa non lucrativa, puta quod emit ab eo quem credebat dominum, non tenetur, arg. 14. q. 1, quod debetur.

 Ephesinus
Imperator forsitan fuit vel iurisperitus, qui hanc legem primus edidit.

 Segnitiem
Vitandam scilicet, ne rerum dominia essent incerta, ff. de usucap., bono publico; et Inst. de usucapion., in princ.

 Cognitis
Ipsi domino, quod ab aliis possideantur.

 Latentibus
Quia verus dominus rem illam nescit ad se pertinere.

 Placuit
In malae fidei possessore, qui praescribere non potest, sive verus dominus sciat rem illam ad se pertinere sive ignoret, ut 34. q. 2, si virgo; et ff. de pet. hered., sed et si lege § si de eo.

X 2.26.06 Ad aures nostras

 De iure
Canonico et etiam civili, supra, de probat., ex litteris; et infra, de iure patron., quod autem; 14. q. 5, non sane; et C. de rei vend., quotiens; ff. de regul. iur., cum par; ff. de condi. ob turp. caus., si ob turpem.

 Quadragenalis
Sic patet quod una ecclesia potest praescribere decimas in parochia alterius, licet titulum non ostendat, arg. supra, de praescrip., de quarta; infra, de praescrip., veniens.  Arg. contra infra, de decim., dudum, ubi dicitur quod titulus est necessarius.  De hoc dicitur infra, de praescrip., si diligenti.

 Actionem
Arg. quod actio secundum canones sit proponenda.  De hoc dicitur supra, de iudic., dilecti; et supra, de iudic., examinata.  Et quod dicit, omnem actionem excludit, intellige quod talis actio quae possit praescribi, quia quaedam sunt quae praescribi non possunt, infra, de praescrip., causam quae; et infra, de praescrip., accedentes; et infra, de praescrip., cum non liceat, ubi notatur in quibus casibus non currit praescriptio.  Ber.

X 2.26.07 Cum causam

 Concessione
Supple: facta post Lateranense concilium in quo cavetur quod laici sine animarum periculo decimas detinere non possunt, ut infra, de decim., prohibemus; et melius infra, de decim., quamvis.  Unde hodie episcopi decimas laicis in feudum concedere non possunt, quia ius decimarum cum sit spiritulae, non cadit in laicum, ut hic in fine satis patet.  De hoc dicetur in decretali infra, de decim., quamvis.

 Saecularisve
Infra, de decim., tua 2; et infra, de decim., dudum.

 Detinere
Sic 16. q. 7, decimas quas in usum.  Et dic detinere scilicet civiliter.  Naturaliter autem de facto possident laici et in periculum animarum.  Exigitur ergo civilis possessio ad praescriptionem in huiusmodi spiritualibus, id est, ut persona sit talis, in quam possit cadere huiusmodi possessio de iure.  In laicum enim ius spirituale non cadit, supra, de elect., sacrosancta; et supra, de elect., Massana; et 96. dist., bene quidem.  Talis quidem possessio germinat prolem, id est, fructum parit, acquirit dominium secundum Io., ut arg. Inst. per quas pers. nob. acq. § sed bonae fidei.  Et ideo quia non possident, non praescribunt, quia sine possessione praescriptio non procedit, ff. de usucap., usucapio est; et melius in lege ff. de usucap., sine possessione.  Et praescriptionem obiicere non potest nisi quis possideat, supra, de probat., ex litteris, in fi.  Ergo laici non possunt nobis obiicere praescriptionem in huiusmodi spiritualibus, quia non possident civiliter decimas subaudi, nisi allegent alium titulum et concessionem factam.

X 2.26.08 Illud autem

 Quadraginta
Supra, de praescrip., de quarta; et supra, de praescrip., ad aures; et infra, de praescrip., quia indicante.

 Canones
16. q. 3, decimas quas in usum; et 16. q. 3, congregato; et 16. q. 3, quicumque; et 16. q. 3, placuit, quae hodie non tenent, supra, de praescrip., sanctorum.

 Adversus ecclesiam
Hoc ideo dixit, quia adversus privatum bene tuetur se ecclesia spatio triginta annorum, ut supra, de praescrip., sanctorum.  Quae in isto casu habet intellige, ne quod in eius favorem noscitur indultum, ad eius laesionem retorqueri contingat, C. de legi. et const., quod favore.

 Inconcusse
Id est, quiete et sine aliqua interruptione, infra, de praescrip., auditis; et infra, de praescrip., cum ex officii.  Vel sine aliqua synodali proclamatione per quam interrumpitur praescriptio, supra, de praescrip., sanctorum.

 Parte
Super praescriptione et interruptione, ut infra, de praescrip., auditis.

 Interruptio
Nota quod interruptio fit pluribus modis: naturaliter et civiliter.  Naturaliter duobus modis: per inundationem maris et fluminis, ut ff. de acq. poss., qui universas § item quod a mari; et ff. de acq. poss., possideri § Labeo.  Item per deiectionem et expulsionem, ff. de usucap., naturaliter § 1.  Civiliter vero multis modis interrumpitur praescriptio.  Et primo per libellum principi oblatum in annali actione, C. quan. lib. princ. dat., temporales.  Item per litis contestationem quod habet locum in perpetuis actionibus, 16. q. 3, placuit § potest, vers. is autem; et 16. q. 3, placuit § quod si 2.  Et coram suo iudice, C. ne de stat. def., si pater.  Si non potest litem contestari, sufficit iudicem adire et libellum offere contra absentem vel contra eum quo conveniri non potest aliqua de causa, et in querimoniam deducere ius suum, vel coram publicis personis, vel ad domicilium rei cum iudex haberi non potest proponat, et sic interrupta est praescriptio, C. de annal. except., ut perfectius; et praedicto 16. q. 3, placuit § potest, vers. is autem.  Item per sacrum oraculum oblatum principi.  Et per executorem si postea subsecuta fuit conventio, C. de praescri. trig. vel quad. ann., sicut in rem, in fi.  Item per solutionem usurarum, C. de praescri. trig. vel quad. ann., si quis emptionis, in fi.  Item per synodalem proclamationem, supra, de praescrip., sanctorum.  Item per secundam cautionem a debitore factam, C. de praescri. trig. vel quad. ann., cum notissimi § sed et si quis.  Item per denunciationem factam colono, supra, ut lite non cont., quoniam § quod si super; et C. ubi in rem act., si quis.  Ber.

X 2.26.09 Quia indicante

 Agrimensoris
Qui tenetur de modo finium actione in factum, si male renunciaverit, dummodo dolose hoc faciat, de culpa enim vel negligentia non tenetur, ff. si mens. fals., si duobus § 1.  Laur.

 Ad loca
Ut loca dividenda subiiciat oculis, ff. fin. regund., irruptione, in fi.; C. fin. regund., si quis.  Et hic potest sumi arg. quod iudex potest iudicare secundum quod novit et non secundum allegata.  Et nota quod iudex qui contra conscientiam vel contra iustitiam in gravamen alterius aliquid fecerit, per gratiam vel sordes, per unum annum noverit se suspensum.  Et si durante suspensione ingesserit se divinis, irregularis efficitur.  Cum quo solus Papa dispensat, et in veram litis aestimationem condemnabitur, ut in decretali Inno. iiii infra, de re iudic., extravag. cum aeterni.

 Quadraginta
Sic ergo videtur quod fines praescribi possunt, ut 16. q. 4, volumus; et 16. q. 3, inter memoratos; et supra, de praescrib., ad aures; et supra, de probat., ex litteris.  Sed contra videtur quod fines praescribi non possunt, ut 16. q. 3, licet in regulis; et infra, de paroch., super eo; 16. q. 3, quicumque; et 16. q. 3, inter memoratos.  Super hoc dicas ubi fine diocesum sive parochiarum constat distinctos fuisse, vel etiam potest probari per libros antiquos et testes et famam et alia adminicula, ut supra, de probat., cum causam.  Fine diocesis sive parochiae aut provinciae non possunt praescribi, et sic loquuntur capitula ista 16. q. 3, licet in regulis; et 16. q. 3, quicumque; et infra, de paroch., super eo.  Et ratio est, scilicet ne provinciarum termini confundantur, 16. q. 3, quicumque.  Et sic limes praescribi non potest, nec ea quae limitibus adhaerent, ff. de rei vend., quae religiosis; et ff. de contrah. empt., in modicis.  Ubi vero non constat nec potest probare de divisione, limes et ea quae sibi adhaerent bene possunt praescribi.  Et sic distinguit illud capitulum 16. q. 3, inter memoratos.  Fines vero praediorum bene praescribuntur, in quo casu loquitur illud capitulum supra, de probat., ex litteris, in quo casu potest intelligi illud capitulum 16. q. 4, volumus, et illud quod hic dicitur.  Si vis intelligere hic de finibus parochiarum, intellige hic quod fines non erant distincti.  Unde habet locum praescriptio, ut dicit capitulum 16. q. 3, inter memoratos.  Illud scias quod licet limes praescribi non possit, tamen ea quae sunt infra limitem, limiti non adhaerentia praescribuntur spiritualia et temporalia.  Et sic loquuntur supra, de praescrip., ad aures; et infra, de praescrip., auditis, ubi una ecclesia praescribit decimas in parochia alterius, et tunc necessarius est titulus, ut notatur infra, de praescrip., si diligenti; et in quadam decretali Gregorii infra, de praescrip., extravag. venerabilium, ut notatur infra, de praescrip., si diligenti.

X 2.26.10 Ex transmissa

 Ecclesia de Camenone
Quae parochialis erat ecclesia et matrix pertinens ad monachos, si aliae erant sub illa.  Et ita istae ecclesiae pertinebant ad monasterium mediante matrice ecclesia, et ita maior ecclesia potest agere pro iure subditarum ecclesiarum.  Sic infra, de praescrip., auditis; et 16. q. 3, inter memoratos.

 Minutatim
Frustatim lupus comedit agnum, 13. q. 1, ecclesias § his ita, ultra unam columnam.  Et est quasi quaedam species alluvionis quae praediorum statum immutat, alii auferendo paulatim, alii dando latenter, C. de alluv., quamvis; et C. de alluv., hi quos.

 Funerandi
Ius funerandi consistit in sepulturis mortuorum et exequiis et oblationibus inde provenientibus.  Et istud ius non subtraxerant matrici ecclesiae.  De hoc iure habes infra, de sepult., per totum.

 Decimas
Et sic patet quod de iure communi matrix ecclesia debet percipere decimas infra confines suae limitationes, et sic capellae nihil debent habere.  Quod est verum nisi per specialem indulgentiam vel praescriptionem, infra, de decim., cum contingat; et 16. q. 1, de decimis.

 Non currente
Tempus hostilitatis non currit.  Immo illud subducitur de praescriptione.  Sic et 16. q. 3, prima actione; ff. de capt. et de post. et red., postliminium; et C. de capt. et de post. et red., ab hostibus; et in aliis casibus supra, de praescrip., placuit.

X 2.26.11 Accedentes

 Ab omnibus
Arg. quod omnes tangit, ab omnibus est approbandum, 66. dist., archiepiscopus; et supra, de temp. ord., si archiepiscopus; ff. de aqua pluv. arc., in concedendo; et C. de aucto. praestan., veterem.  Item ubi onus, ibi emolumentum, 12. q. 2, caritatem; et 12. q. 2, ecclesiasticis; et Inst. de legit. patron. tut. § 1; et C. de furti. et serv. cor., manifestissimi § sin autem; et melius C. de caduc. toll., et nomen § pro secundo.

 In talibus
In procuratione quae debetur ratione visitationis, non currit praescriptio, infra, de praescrip., cum ex officii, et hic patet.  Sed in illa quae datur ratione institutionis bene currit, de qua loquitur 18. q. 2, Eleutherius.  Item in illa quae datur ratione consuetudinis, ut 18. q. 2, servitium.

X 2.26.12 Cum non liceat

 Recedere
Nisi ubi incidit in haeresim, 24. q. 2, sane 2.  Vel in schisma, supra, de elect., quia diligentia.  Et in crimine notorio fornicationis, et in simoniaco in ordine si possint probari, 32. dist. § verum; et 1. q. 1, si quis a simoniacis.  In aliis autem criminibus etiam si sint notoria, expectanda est sententia, 15. q. 8, sciscitantibus; 8. q. 4, nonne; et supra, ut lite penden., laudabilem; et supra, ut lite penden., a memoria; et infra, de divort., porro.  Et est ratio, quia fornicarii notorii et simoniaci sunt suspensi ipso iure, 1. q. 1, reperiuntur.  Sed nonne pro aliis criminibus prohibetur quis a perceptione dominici corporis, de conse. dist. 2, quotidie.  Et ab immolatione, ut 6. dist., testamentum.  Quare ergo potius circa ista crimina hoc dicitur?  Solutio: canon dicit quod istos simoniacos et fornicarios vitare possumus iure mero sed alios non, nisi essent excommunicati et suspensi vel depositi.  Vincen.

 Suae diocesis
Eo enim ipso debent sibi subesse, 16. q. 7, omnes basilicae; et 18. q. 2, monasteria.  Nisi ostendant se exemptos, infra, de confirm. util. vel inutil., cum dilecta, ad fi.  Et hoc ideo, quia possessor non cogitur probare titulum suae possessionis, C. de rei vend., res alienas; C. de pet. hered., cogi; et 2. q. 5 § 1, quia ius istud de communi iure pertinet ad episcopum in omnibus clericis suae diocesis, ut hic patet.

 Non obstante
Nota hic casus in quibus non currit praescriptio.  Primo in obedientia, ut hic.  Item in procuratione ratione visitationis debita, supra, de praescrip., accedentes.  Item in decimis a laicis possessis, supra, de praescrip., causam quae.  Item in matrimonio, infra, de cons. et affin., non debet.  Item in tributis sive publicis functionibus, C. de praescri. trig. vel quad. ann., comperit.  Et liber homo non praescribitur, 16. q. 3, placuit § potest, vers. quod si privatus; et 16. q. 3, placuit ut quicumque § potest, vers. unde si liber.  Item tempore vacantis ecclesiae non currit praescriptio.  Nec tempore schismatis, supra, de praescrip., accedentes; et supra, de praescrip., de quarta; et infra, de praescrip., cum vobis.  Item tempore hostilitatis non currit, supra, de praescrip., ex transmissa; et 16. q. 3, prima.  Item nec contra nervum ecclesiasticae disciplinae, supra, de consuet., cum inter.  Item in re quae de iure communi possideri non potest, 93. dist., illud; et 100. dist., contra morem.  Item limes, 16. q. 3, licet; et infra, de paroch., super eo.  Item nec in re spirituali iniusto titulo acquisita, supra, de transact., praeterea quarto.  Item nec via publica, ff. de via public., viam.  Item nec contra ius publicum, C. de oper. pub., praescriptio.  Item res sacra et res fiscalis, Inst. de usucapion. § 1; et Inst. de usucapion. § res fisci.  Item res praesidi data contra legem Iuliam repetundarum, ff. ad leg. Iul. repet., quod contra legem.  Item res pupillaris, ff. de acq. rer. dom., bonae.  Item fundus dotalis, ff. de fund. dot., si fundus.  Item res peculiaris, ut videtur C. ne de stat. def., repetitio.  Item pupillo non currit praescriptio, C. in quib. caus. in int. rest., sancimus.  Item uxori durante matrimonio non currit praescriptio, nisi maritus vergat ad inopiam, C. de iure dot., in rebus § omnes.  Item in rebus quae sub conditione debentur, non currit praescriptio, nisi a tempore coditionis extantis, C. de praescri. trig. vel quad. ann., cum notissimi § illud autem.  Item tempore suspensionis praelati non currit praescriptio, infra, de concess. praeben., quia diversitatem.  Item filiofamilias non currit praescriptio, dum est in potestate patris, C. de annal. except., super annali, in fi. § ulti.; et C. de bon. quae liber., quaecumque, ad fi.; et C. de bon. mat., res quae, in fi.; et supra, de postul. praelat., bonae 2, in fi.  Item quidam sunt qui praescribere non possunt, ut precario tenentes, 10. q. 3, quia cognovimus.  Item colonus, 16. q. 3, clerici; et 16. q. 3, si episcopus; C. de praescri. trig. vel quad. ann., male agitur.  Item qui nomine alieno possidet, infra, de praescrip., si diligenti.  Item usufructuarius, Inst. per quas pers. nob. acq. § fructuarius.  Nec creditor praescribit pignus, ff. de usucap., non solum § qui pignori; et C. de pigner. act., nec creditores.  Et hoc intellige de longa praescriptione secundum leges, non de longissima.  Arg. est quod contra obedientiam praescribitur, infra, de privileg., cum olim propter.  Sed ibi habuit privilegium ratione cuius praescripsit, et praeterea suberat Romanae ecclesiae quae ipsam obedientiam contra episcopum potius praescripsit.  Sic infra, de praescrip., cum ex officii.

X 2.26.13 Ad audientiam

 Comestiones
Id est, albergarias seu procurationes, quas a singulis seu certis percipere poterat.

 Banna
Id est, ius indicendi bannum vel edictum.

 Placita
Id est, iurisdictionem causarum.

 Forisfacta
Id est, pecuniarias poenas delinquentium, arg. infra, de poeni., presbyteri.

 Scriniarius
Scriniarii appellantur tabelliones et est vulgare Romanorum.

 Magis auctoritatem
Arg. contra C. de fid. instrum., in exercendis; supra, de fide instrum., cum Ioannes.  Solutio: illud generale, et istud speciale propter antiquitatem facti, ff. de probation., census.  Et sunt semper specialia ista obviantia illi generali, scilicet ubicumque scriptura est necessaria, 97. dist., nobilissimus, C. de mand. princ., si quis; supra, de offi. deleg., cum in iure; C. si min. se maior. dix., si alterius.  Et ubicumque privilegium allegatur, arg. infra, de privileg., porro.  Quaedam enim melius probantur per instrumenta quam per testes, ut dictum est.  De hoc supra, de probat., tertio, ut hic sequitur ubi dicit: considerantes etiam librum consualem etc.

 Censualem
Sic enim per libros antiquos probatur divisio diocesum, supra, de probat., cum causam.  Et instrumento producto de archivo publico creditur, C. de fid. instrum., authen. ad hoc.  Arg. 30. q. 1, pervenit.  Publicum testimonium dicitur habere, ex quo magistratus confitetur illud de archivo publico esse, ut hic, et si manu commentariensi ei signa imposita sunt consueta, arg. ff. de iure fisc., in fraudem § quotiens; et C. de fid. instrum., plures; ff. de probation., census; C. arb. tut., veteris.  Et sufficit quod in libro authentico scriptum est, 6. q. 3, scriptum est; et ff. qui et a quib. man. lib., prospexit.

 Iuratus
Sic ergo praesumitur pro aliquo rationem iuramenti, 1. q. 7, sancimus; supra, de praesump., illud.  Item ratione honestatis suae, supra, de fide instrum., cum dilectus.

 Principaliter
Secus si secundario, infra, de re iudic., quamvis; arg. infra, de privileg., si de terra; et infra, de privileg., accedentibus.  Postea tamen iste castellanus praescribere ut teneret terram, et esset feudatarius ecclesiae Romanae et non ille, quia per hoc non praeiudicatur ecclesiae.  Sic 16. q. 4, volumus; arg. C. de praescri. trig. vel quad. ann., competit; et C. de praescri. trig. vel quad. ann., iubemus; 16. q. 3, placuit § potest; et supra, de praescrip., sanctorum.

 Centenaria
16. q. 3, nemo; et infra, de praescrip., cum vobis; et C. de sacro. eccl., ut inter divinum; et melius in authentica ibi signata C. de sacro. eccl., authen. quas actiones, in fi.

 Tamquam
Arg. quod aliquis facit aliquid non tamquam ipse, sed tamquam alius, supra, de elect., cum inter canonicos; et ff. de adopt., si pater § qui duos; ff. de inoffic. testam., Papinianus § sed neque impuberis; ff. quan. appel. sit, si quidem § solent; et infra, de rebus ecc. non alien., si quis.  Sic aliquis facit aliquid in eo quod homo, et aliud in eo quod rex, 23. q. 4, si ecclesia, in fi.

X 2.26.14 Cum vobis

 Legali
C. de sacro. eccl., ut inter divinum; et in Auth. ut eccl. Rom. cent. § quod autem, coll. 2.

 Canonica
16. q. 3, nemo; et supra, de praescrip., ad audientiam; et infra, de praescrip., si diligenti, in fi.

 Centum annorum
Haec praescriptio obtinet in rebus et possessionibus, sed in privilegio praelationis, quo super aliis ecclesiis obtinet principatum, nulla currit ei praescriptio, 93. dist., qui cathedram; 24. q. 1, quia ex sola; et 24. q. 1, rogamus; et 24. q. 1, schisma.  Quia hoc esset praescribere obedientiam, quod esse non potest, supra, de praescrip., cum non liceat, quia nemo debet esse sine capite, 93. dist., nulla.  Vincen.  Sed videtur certe impossibile probari praescriptionem centum annorum.  Idem est ac si diceret Papa: nolo quod currat praescriptio contra Romanam ecclesiam.  Simile 2. q. 4, praesul.  Sed qualiter probabit se possedisse spatio centum annorum?  Per instrumenta non posset hoc probari, quia per intrumenta non probatur possessio, supra, de fide instrum., inter dilectos.  Per testes non posset probari, nisi testes ad minus haberent centum et quatuordecim annos.  Unde videtur quod sufficiat probare per tempus cuius non extat memoria, quia tanto tempore res aliae praescribuntur, quae alias non praescriberentur, ff. de aqua quot. et aest., hoc iure § aquaeductus.  Vel quod testes dicant se semper audivisse a suis maioribus, et nemo sit qui viderit vel audierit aliud.  Sic enim probatur de antiquitate, ff. de probation., si arbiter; et ff. de aqua pluv. arc., in summa § idem.  Io.  Sed non recedendum est a verbis istis, et sic necesse est probare centenariam praescriptionem, et sufficit quod ita placuit legislatori, ff. qui et a quib. man. lib., prospexit; et 6. q. 3, scriptum est.

 Scismatum
Quando currat praescriptio et quando non, dicitur supra, de praescrip., cum non liceat.

 Deduci
Tempus enim schismatis deducitur de praescriptione si primum sit, medium ultimumve, C. de praescri. long. temp. dec., authen. quod si quis quibusdam; et C. de rest. milit., quod tempore; ff. ex quib. cau. maio., necnon § si quis saepius.

X 2.26.15 Auditis

 Diocesana
Haec diocesana lex comprehendit etiam legem iurisdictionis.  De his dicitur supra, de offi. ord., dilectus; et supra, de offi. ord., conquerente.

 Abbas autem
Sic ergo cum agitur de subiectione aliquorum, non illi, sed ille qui dicit illos sibi subiectos esse, conveniri debet, 16. q. 3, inter memoratos; et supra, ut lite non cont., quoniam § quod sic; et ff. de liber. exhib., ut si; ff. de servit., quotiens 2, in fi.; et ff. si serv. vend., is cuius familia.  Sic et pro illis agere potest, supra, de praescrip., ex transmissa.  Et subditus etiam convenitur, supra, de elect., querelam.  Sed si petere vellet procurationem vel censum a capellanis, eos poterit convenire, arg. ff. de usufru., si pendentes § penulti.; et ff. de usufru., usufructu relicto; et ff. de usufru., usufructu legato § hactenus; et infra, de censib., cum instantia.

 Exemptas
Primo per privilegium Romani ponitificis, supra, de in integ. restit., auditis.  In illa littera ubi dicit cognovimus etc., quae dicitur pars illius.  Secundo per praescriptionem, ut sequitur in vers. verum etc.  Et hoc intelligitur sub hoc infra.  Unde praedicta decretalis fuit decisa ab isto loco, quia faciebat ad titulum de in integrum restitutione.  Et haec decretalis continuatur in integra.

 Ius episcopale
Hic manifeste patet, quod iura episcopalia praescribuntur, ut infra, de praescrip., cum olim.  De hoc dicitur 16. q. 3, quicumque.  Sed videtur quod abbas non potuerit praescribere huiusmodi exceptionem contra illud, supra, de praescrip., cum non liceat; et supra, de consuet., cum inter.  Sed bene potuit praescribere illas ecclesias, si legitimo tempore illas possederit, ut supra, de praescrip., de quarta.  Et sic abbas illas habebat pleno iure, sed abbas suam propriam libertatem praescribere non posset.  Sed alius cuius nomine ipsam allegaret, infra, de praescrip., cum ex officii, si super hoc habuit tale quale privilegium, arg. supra, de consuet., cum dilectus; et infra, de privileg., cum olim propter.  Item patet quod omnia iura quae abbas potest possidere, potest praescribere, infra, de praescrip., cum olim.  Sed non alia quae enumerantur, 68. dist., quamvis corepiscopis.  Unde ea quae ad utramque legem spectant, potest praescribere, ut hic patet.  Cognitio enim causarum matrimonialium tantum de iure communi spectat ad iurisdictionem episcopi, infra, de excess. praelat., accedentibus.  Quam praescribit abbas, ut infra sequitur.  Ius episcopale genus est, et habet multas species sub se, quae enumerantur supra, de offi. ord., conquerente; et supra, de offi. ord., dilectus.  Et infra quaedam enumerantur, ut ibi dixi circa possessionem, et caetera quae sequuntur.

 Praescripsisse
Sic ergo abbas iste tuebatur se duplici iure, scilicet exemptionis et iure praescriptionis, quae iura sunt contraria, infra, de praescrip., veniens.  Quia si tutus erat iure privilegii, non potest praescribere, quia quod meum est ex una causa, ex alia meum fieri non potest, supra, de fide instrum., inter dilectos.  Sed dicas quod simul non proposuit ista duo, sed de una exceptione transivit ad aliam, quod fieri potest, arg. 24. q. 1, quisquis; ff. de exception., nemo; C. de transaction., interpositas; supra, de caus. poss. et propr., pastoralis; et supra, de testib., significaverunt; et ff. de acq. poss., naturaliter § nihil.  Et generaliter licitum est de una defensione transire ad aliam, arg. bonum supra, de probat., licet; et infra, de praescrip., cum olim.  Nisi ubi ius contrarium prohibet, ff. de regul. iur., nemo ex his.  Vel sub disiunctione simul proposita fuerant, ut si hoc vel illud probaverit abbas obtineat, et nisi forte per tantum temporis spatium ecclesia vacasset.  Ber.

 Si per illa
Celestinus exemerat a iurisdictione episcopi loca quae isti reges donaverant libertati.  Cum autem per privilegia Celestini non constaret, quod vallis de Heuescam, in qua episcopus petebat ius episcopale, esset de illis locis donatis libertati ab illis regibus.  Mandat Papa inspici privilegium illorum regum, et si per illa privilegia constiterit quod vallis de Heuescam sit de illis locis, apparet quod Celestinus exemit locum, scilicet vallem de Heuescam.  Et sic abbas obtinebit, nec habet locum postea probatio vacantis ecclesiae.  Et sic prius cognosci debet de hoc articulo tamquam praeiudicali.

 Subducto
Sic supra, de praescrip., placuit; et supra, de praescrip., de quarta; et supra, de praescrip., cum vobis.  Quia tunc defensore carebat.  Sic C. quom. et quan. iud. sent. prof., si praesens.  Sic et absenti adiiciuntur tot anni quot fuit absens, C. de praescri. long. temp. dec., authen. quid si.

 Interruptionem
Sed contrarium videtur quod si interrumpit quo ad quaedam, ergo quo ad omnia ex iure episcopali provenientia.  Nam qui aurem hominis tetigit, totum hominem tetegisse videtur, de poen. dist. 1, vulgaris; arg. C. de duob. reis, cum quidam.  Hoc tamen ut sciens se habere ius episcopale, uno tantum utitur, arg. ff. de servitu. rust. praed., una est via; et ff. quemad. serv. amit., si stillicidii § ulti.; et ff. de servit., ut pomum, ad fi.  Sed non est ita, ut hic patet, et infra, de capell. monach., dilectus.  Licet enim praescribatur in uno capitulo, non praescribitur in alio.  Vel si fiat interruptio in uno, non prodest in alio.

 Sancti Petri
Forte percipiebantur nomine Romanae ecclesiae, arg. infra, de praescrip., si diligenti.  Sed abbas allegabat ad se pertinere ministerium perceptionis, supra, de praescrip., ad audientiam.

 Imponentes
Sibi imputet episcopus qui tanto tempore gesta taciturnitate firmavit, C. de his qui a non dom. man., si non a dominis, in fi.  Et sic patet quod negligentia praelati nocet ecclesiae.  Arg. contra quia taciturnitas non videtur nocere successori, supra, de praescrip., nihil, ubi de hoc.  Arg. ad hoc ff. de pet. hered., si quidem possessor § si quid autem.  Sed numquid ei qui non potest agere currit praescriptio?  Videtur quod sic, sed restituitur, ff. de itin. act. priv., praetor ait § si quis propter; et ff. de servitu. rust. praed., et Attilicinus.  Sed contra videtur arg. infra, de appell., ex ratione; et C. de annal. except., super annali, in fi.  Quia ubi nulla petitio, nulla mora, ff. de ver. oblig., si pupillus; et ff. si cert. pet., lecta.  Dicas ergo quod praescriptio semper currit.  Sed si laeditur quis, restituitur ex iusta causa, ff. ex quib. cau. maio., huius edicti, in fi.; et ff. ex quib. cau. maio., ait praetor § 1; et ff. ex quib. cau. maio., ait praetor § 2, nisi lex impediat cursum praescriptionis, ut in C. de annal. except., super annali, in fi., et in casibus qui notantur supra, de praescrip., cum non liceat; et ff. de iud., consensisse § penulti.  In casu tamen non fit restitutio quando currit praescriptio, cum potest habere recursum contra impedientem, cuius dolo res periit, ff. de dolo mal., arbitrio § dolo.  Et hoc si solvendo est ille dolosus.  Alias fit restitutio contra adversarium, ff. de dolo mal., et eleganter § si dolo.  Illud tamen scias quod ubi quis laeditur in praescriptione, restitutionem petere debet infra quadriennium, C. de temp. in int. rest., supervacuam.  Ubi vero non currit, semper servatur illaesus, nec est aliqua restitutio ibi facienda.  Laur. tamen super hoc dicit ut notatur supra, de in integ. restit., auditis, in notula secunda illa ecclesia etc.

X 2.26.16 Cum ex officii

 Negaverunt
Quia tenebatur ad hospitalitatem, 42. dist. § 1; et 42. dist., quiescamus.

 Allegantes
Et male, quia tempus non est modus tollendae obligationis, ff. de act. et oblig., obligationum § placet.  Arg. contra C. de agric. et cens., litibus, lib. 11.

 Petitam
Propter quod archiepiscopus eos excommunicavit.

 Penitus
Quidam notaverunt in loco isto, quod licet procuratio non possit praescribi, tamen si episcopus visitat, quod nullam recipiat procurationem, tunc potest praescribi procuratio.  Arg. ad hoc infra, de censib., sopitae.  Cum enim procuratio talis possit commutari, ut 10. q. 3, relatum, ergo et remitti.  Sed non est verum, quia expresse non potest episcopus procurationem illam remittere, infra, de censib., cum venerabilis.  Arg. contra infra, de dona., pastoralis.  Item ratio legis obviat eis, nam quamdiu quis habet haustum, et iter debet habere, ff. de servitu. rust. praed., item sic § ulti.  Et licet ager sit sterilis ita quod nihil inde percipiat, tamen retineo usumfructum in eo, ff. de usufru., arboribus § ulti.  Io.

 Procurationem
ff. de off. praes., plebiscita; et ff. de off. procon., solet § ulti.; et ff. de off. procon., observare.

 Ratione visitationis
Simile supra, de praescrip., accedentes, ubi de hoc.

 Visitationem
Istud esset praescribere obedientiam, quod esse non potest, supra, de praescrip., cum non liceat; et supra, de consuet., cum inter.  Et sic patet quod idem iuris est in accessorio quod in principali, ut si principali, scilicet visitatio non praescribitur, nec procuratio quae accedit visitationi.  Simile supra, de for. compet., si diligenti; et supra, de offi. deleg., prudentiam, ad fi.  Et contra correctionem non licet suffragium quaerere, infra, de appell., reprehensibilis; et infra, de appell., ad nostram.

 Consuetudine
Praescripta, 9. q. 3, conquestus.  Immo de iure communi, infra, de censib., sopitae.  Cum de iure communi debuerat visitare, cum episcopus est negligens, 9. q. 3, cum simus.  Et de iure communi debet habere tunc procurationem, ut hic patet.  Quia nemo suis stipendiis cogitur militare, ut hic dicit, et 10. q. 2, precarie; et 13. q. 1, ecclesias § his itaque; et 28. q. 1, iam nunc, in fi.; et infra, de simon., cum sit Romana.

 Aliud
Ut si haberent privilegium, supra, de praescrip., accedentes.  Vel si aliquando absoluti fuissent, arg. infra, de censib., sopitae.

X 2.26.17 Si diligenti

 Tota Sardinia
Arg. quod eodem privilegio censetur membra et caput, supra, de praescrip., cum non liceat; 12. dist., de his; et 12. dist., non licet; et infra, de cognat. spir., super eo.

 Confessionem
Quae sibi praeiudicavit in hoc, supra, de confess., cum super; et supra, de confess., ex parte, ubi de hoc.  Unde praescribere non poterat, cum sciret rem ad alium pertinere, ut infra dicitur.

 Confessionem
De qua habuisti in parte decisa.

 In quasi
Hoc ideo dicit, quia incorporalia non possidentur, sed qua si possidentur, supra, de caus. poss. et propr., cum ecclesia; et ff. de usucap., sequitur § si viam.

 Nomine possidetur
Et ita ille possidere intelligitur, cuius nomine alius possidet, supra, de restit. spol., cum venisset; et ff. de acq. poss., quod meo; ff. quemad. serv. amit., usu retinetur.

 Nomine tuo
Hoc non potest habere locum, nisi quando sciret vel crederet hoc iuramentum pertinere ad Romanam ecclesiam.  Et hoc ipse archiepiscopus confitebatur, quod antecessores sui nomine Romanae ecclesiae receperant huiusmodi iuramentum.  Unde sequitur quod si dicat quod nomine suo recepit iuramentum, sic fecit contra fidelitatem usurpando ius Romanae ecclesiae.  Et ideo dicit quod praescribere non posset, cum non ostendat titulum, et habeat malam fidem.  Qui enim scit rem ad alium pertinere vel credit, non potest praescribere, nisi habeat titulum cuius nomine praescribat.  Sed iste non ostendebat auctoritatem sedis Apostolicae, unde non poterat praescribere.  Finem huius notulae intellige prout notatur in glossa sequenti ex hoc.

 Bona fides
Illud generaliter verum est, quod secundum canones bona fides praescribentis necessaria est, sive de re spirituali sive civili, infra, de praescrip., quoniam; et supra, de praescrip., vigilanti; et 34. q. 2, si virgo.  Et bona fides intelligitur cum aliquis credit tradentem esse dominum, vel habere ius distrahendi, licet erret in facto, ff. de ver. sig., bonae fidei.  Et haec bona fides semper praesumitur, nisi probetur contrarium, cum lex dicat praesumi ignorantiam nisi probetur scientia, ff. de probation., verius.  Quandoque tamen praesumitur contrarium propter denunciationis vigorem, C. de rei vend., si fundum.  Vel quia mercatur aliquid contra leges, C. de agric. et cens., quemadmodum, lib. 11.  Vel si emit a procuratore meo per collusionem, vel quia emit a prodigo vel luxurioso, cui bonis interdictum est, cum sciret protinus illum consumpturum pecuniam, ff. pro empt., qui fundum § qui sciens; et ff. pro empt., si quis.  Quandoque tamen quis habet conscientiam rei alienae, et tamen usucapit, ut si decretum iudicis intervenit, ff. de noxal. act., et generaliter; et 16. q. 3, placuit; et 16. q. 3, quicumque; et supra, de praescrip., placuit.  Illud tamen scias quod non obstat accipienti mala fides tradentis, ff. de diver. temp. praescr., an vitium.  Arg. contra C. de praescri. long. temp. dec., authen. malae fidei.  Sed illud intelligitur de praescriptionibus decem vel viginti annorum.  Ubi bona fides ab utraque parte exigitur, sed in triginta vel quadraginta annorum praescriptione secundum leges non nocet, 16. q. 3, placuit § potest; et 16. q. 3, placuit § quod si mala fide; C. de praescri. trig. vel quad. ann., si quis emptionis; supra, de praescrip., vigilanti.  Item dicitur bona fides, licet quis erret in iure, arg. infra, de iure patron., cura.  Sed illud intelligitur aliter, ut ibi dicitur, et ff. de pet. hered., sed et si § scire.  Licet secus sit in usucapione, ff. de usucap., numquam 2.  Item et si habeat conscientiam dubiam, bona fides dicitur, ff. de usucap., qui scit § bonae fidei.

 Iustus titulus
Ex hoc videtur quod bona fides non sufficiat sine iusto titulo.  Sic infra, de decim., dudum.  Quia ex solo cursu temporis ius non constituitur, sicut nec tollitur, ff. de act. et oblig., obligationum § placet.  Sed contra videtur quod bona fides tantum sufficiat in huiusmodi praescriptionibus, infra, de praescrip., quoniam; et supra, de praescrip., vigilanti; et supra, de praescrip., de quarta; et supra, de caus. poss. et propr., cum ecclesia.  In quibus tantum sufficere videtur bona fides, cum de titulo ibi nulla fiat mentio.  Immo videtur quod ista contraria sint.  Si enim aliquis habet iustum titulum, puta privilegium sive concessionem, iam securus est.  Unde postea non est ei necessaria praescriptio.  Vel si iam praescripsit, non est necesse impetrare privilegium, immo impetrando unum, alii renunciare videtur, infra, de praescrip., veniens.  Et quod semel meum est, ex alia causa meum fieri non potest, supra, de fide instrum., inter dilectos; et Inst. de action. § sic itaque; et ff. de acq. poss., possideri § ex pluribus.  Ad hoc potest dici quod titulus pro tanto dicitur iustus, quia dat causam praescribendi, licet in veritate non sit iustus.  Quia tunc nulla est praescriptio necessaria, ff. de usucap., sequitur § si ex lana.  Unde minus iustus titulus dat causam praescribendi, si adsit bona fides, ut ille credat talem titulum sufficere, et credat tradentem esse dominum.  Et sic potest intelligi quod dicitur supra, de praescrip., de quarta; et supra, de consuet., cum dilectus; et infra, de empt. et vend., pervenit; ff. pro empt., quod vulgo; et ff. pro legat., pro legato potest; et ff. pro legat., pro legato usucapit.  Sed cum in casu isto non ostenderet aliquem titulum, et sciret rem ad alium pertinere, ut patet per confessionem illius, non poterit praescribere.  Ideo dicit quod bona fides et iustus titulus requiruntur in praescriptione rei ecclesiasticae.  Io. dixit quod circa incorporalia non est necesse allegare titulum, ut notatur secundum eum, supra, de caus. poss. et propr., cum ecclesia.  Sed hoc exemplum contradicit ei.  Ut ergo scias quando sit necessarius iustus titulus et quando sufficiat bona fides, inspiciendum est an iura illa super quibus allegatur praescriptio, iure communi valeant ab ipso possideri necne.  Si enim iure communi possint possideri, sufficit bona fides ad praescribendum.  Et sic intelliguntur quasi omnia iura istius tituli, et 16. q. 3, per totum; et 16. q. 4, per totum, eo salvo quod dictum est de limite supra, de praescrip., quia indicante.  Si vero iure communi possideri non possunt ab eo qui obiicit praescriptionem.  Quantumcumque habeat bonam fidem, non praescribit, quia praescriptio ius creatum avocat, novum autem ius non creat, ut 100. dist., contra morem; 93. dist., illud.  Sic ius decimarum non cadit in laicum, et ideo nulla valet ibi praescriptio, 16. q. 1, quoniam quicquid; et 16. q. 3, placuit § potest, vers. quod si privatus; et 16. q. 7, decimas quas in usum; et supra, de praescrip., causam quae, ubi non prodest titulus, et 1. q. 3, quaesitum.  Sic ius eligendi non cadit in laicum, supra, de elect., sacrosancta; et supra, de elect., Massana; et infra, de iure patron., nobis.  Et sic intellige infra, de decim., dudum, quia et illi Hospitalarii de iure communi decimas possidere non possunt.  Unde compelluntur titulum ostendere ex quo habuissent causam praescribendi.  Sic et in monasterio, si monachi nollent subesse episcopo, quia allegarent praescriptionem, cum de iure communi subiectionem evitare non possunt.  Et generaliter obtinet hoc in his et aliis omnibus, quae iure communi possideri non possunt ab his qui ea detinent.  Et hoc patet ex eo quod talia impetrantur per privilegium, ergo de iure communi non possidentur, 100. dist., contra morem.  Sic episcopus in parochia alterius episcopi non potest decimas et ecclesias possidere de iure communi.  Unde si allegaret praescriptionem in decimis et ecclesiis in diocesi alterius, allegare debet titulum et hunc probare.  Et hoc probatur in quadam decretali nova Gregorii quae incipit infra, de praescrip., extravag. venerabilium.  Et causa de hoc fuit inter archiepiscopum Rothomagensem et episcopum Exoniensem.  Et idem est de aliis parochiis inferioribus, ut una ecclesia in parochia alterius non praescribat sine titulo.  Et sic intelligitur supra, de praescrip., ad aures, nisi illa ecclesia quae praescribit, habeat titulum.  Sed videtur quod olim sufficiebat bona fides, supra, de praescrip., ad aures.  Ber.

X 2.26.18 Cum olim

 In diocesi tua
16. q. 7, omnes basilicae; et 18. q. 2, monasteria; et supra, de praescrip., cum non liceat.

 Praesumptione munitum
Et ita patet quod nisi abbas praescripsisset praedicta, praeiudicatum fuisset ei per arbitrium circa privilegia.  Et sic abbas potest praescribere iura episcopalia contra episcopum, ut supra, de praescrip., auditis, ubi de hoc.  Et sic abbas, quae amisit per arbitrium, recuperavit in praescriptione.  Et intelligo quod abbas ignorabat arbitrium, alias non praescriberet, cum haberet malam fidem, infra, de praescrip., veniens.  Sed obedientiam non posset abbas praescribere in sua persona, sed illius cuius nomine allegaret praescriptionem, supra, de praescrip., cum ex officii.

 Tenorem
Et ita sententiat pro abbate in his tantum in quibus praescripsit.  In aliis statur arbitrio, et fertur sententia pro episcopo.  Nec immerito, quia per arbitrium recessum fuit a privilegio Gregorii ad minus in his quae faciunt pro abbate.  Sed libertati non potuit abbas renunciare per arbitrium sine licentia Papae, supra, de arbitr., cum tempore.  Alias vero non valuerunt tamquam per mendacium impetrata post arbitrium, infra, de decim., ex multiplici.  Tanc. intelligit quod arbitrium non tangit capitula illa, super quibus fertur sententia pro abbate, et in quibus praescripsit contra episcopum, alias non potuisset praescribere praedicta, quia praesumeret habuisse malam fidem propter arbitrium, quia habens malam fidem non praescribit, infra, de praescrip., quoniam.  Et hoc probatur per litteram sequentem, ubi dicit: iuxta tenorem arbitrii etc.  Ber.

X 2.26.19 Veniens

 Impediat
Intentabat abbas uti possidetis.  Ber.

 Regis
Arg. quod reges possunt dare privilegium decimarum, et de rebus spiritualibus, 96. dist., Constantinus imperator.  Sed contrarium verum est, infra, de decim., tua 2; et infra, de decim., dudum.

 Postulavit
Super libellis istis non formatur sententia.  Sed super secunda parte libelli ipsius abbatis, in qua petiit ut clerici ecclesiarum monasterii libere possint recipere sacramenta, quae enumerantur in vers. chrisma etc.  Et ibi incipit formare sententiam.  Super aliis libellis nihil dicit in hac decretali, quia non pertinent ad hunc titulum.  Ber.

 Et infra
Haec non est nisi pars sententiae.  Super isto infra defalcata fuit pars sententiae, scilicet super decimis petitis.  Vel sic: et infra, supple etiam quod episcopus petebat quod abbas et clerici reciperent ab eo, sicut a diocesano ecclesiastica sacramenta, sed ad elidendam intentionem suam abbas ostendit privilegium Paschalis Papae et Alexandri Papae, in quibus continebatur quod abbas reciperet ecclesiastica sacramenta ab episcopo si esset catholicus, vel gratiam sedis Apostolicae haberet, et ipse ea sine pravitate vellet conferre.  Item ostendit aliud privilegium Clementis Papae, in quo indistincte fuerat monasterio indultum, ut a quocumque possent ecclesiastica recipere sacramenta.  Quod non valuit, quia de praedictis privilegiis Paschalis et Alexandri non faciebat aliquam mentionem.  Insuper praescriptionem legitimam allegavit, unde Papa pronunciat ut sequitur.  Sed quid de decimis petitis, quia in sententia de ipsis mentio non est facta?  Sed quomodo de ipsis pronunciavit non habemus.  Sed si abbas probavit de iure suo super ipsis obtinuit, alias succubuit, quia actore non probante reus absolvitur, supra, de iureiur., iuramentum.

 Chrisma
Hic incipit sententia.

 Gratiam sedis Apostolicae habuerit
Id est, quod non sit excommunicatus, suspensus aut interdictus, supra, de offi. ord., quod sedem.

 Paschalis
Idem videtur de iure communi, quod ab alio posset petere.  Etsi illa clausula non esset apposita, quia propter malitiam, sive desidiam iudicis delegati, devolvitur potestas ad eum, qui in causa illa iudex non est, supra, de offi. ord., significavit; et supra, de for. compet., ex transmissa; et supra, de for. compet., ex tenore; et 65. dist., si forte.

 Clementis
Dato super praedictis articulis, ut illa sacramenta reciperent a quo vellent, quod non valuit.

 Nullam
Sic patet expresse quod secundum privilegium debet facere mentionem de primo, ad hoc ut revocet illud.  De hoc dictum est plene supra, de rescript., sicut Romana.  Quidam tamen dicunt aliud esse in privilegio quam in rescripto, cum privilegium sit lex privata, 3. dist., privilegia.  Et una lex non debet de alia facere mentionem.  Sed illud obtinet in legibus communibus, quas princeps habet in scrinio pectoris sui, C. de testament., omnium.  Secus in legibus privatis, quarum non habet memoriam, supra, de offi. deleg., ex parte N.  Sicut nec habet memoriam rescriptorum.

 Opponebat
Super praemissis sacramentis recipiendis ab alio episcopo.

 Renunciasse
Nota quod privilegium et praescriptio contraria sunt, ex quo simul haberi non possunt, ut dixi, supra, de praescrip., si diligenti; et supra, de praescrip., auditis.  Quia ingressus unius, alterius operatur egressum.  Simile 32. q. 1, cum renunciatur; et 100. dist., contra morem; ff. de separat., sciendum § illud sciendum; ff. de minor., in causae 2, in princ.; et ff. ad municip., municipem; ff. de leg. 1, si quando; C. de thesaur., nemo, lib. 10.  Sicut econverso utendo iure communi renunciatur privilegio, supra, de consti., cum accessissent; et infra, de praeben., pro illorum; et infra, de privileg., si de terra; et infra, de privileg., accedentibus; et C. de iure dom. imp., si creditor; et ff. rem rat. hab., cum minor § falsus procurator.  Sed videtur quod iure communi et privilegio possit quis simul uti, supra, de consuet., cum dilectus.  Nec renunciat quis iure militari, licet utatur iure communi, ff. de testam. milit., si miles qui; et 23. dist., quamquam, in princ.; et ff. de reb. auct. iud. poss., Antiochensium.  Sicut iuri communi et consuetudini aliquis innititur, 95. dist., olim; et infra, de censib., sopitae.  Potest dici quod hic recessum fuit a iure communi, scilicet praescriptione, quia impetravit abbas privilegium donationis.  Et ex diversis causis non potest habere dominium, supra, de fide instrum., inter dilectos; et ff. de acq. poss., possideri § ex pluribus.  Sed si ipse impetrasset privilegium confirmationis, illud non obstaret, quia confirmaret ius quo utebatur, scilicet praescriptione.

 Intentioni
Dicebat abbas quod licebat clericis ecclesiarum suarum recipere sacramenta ab episcopo a quo vellent iure praescriptionis, et privilegium Alexandri dicebat, quod primo a diocesano suo postulare tenebantur.  Et ita privilegium istud quantum ad hunc articulum contradicit, et ita impetrando contrarium privilegium renunciavit praescriptioni, et praecipue quia usus est in iudicio privilegio Alexandri.  Et idem esset si privilegio non fuisset usus, quia eo ipso quod impetravit privilegium, renunciabat praescriptioni, et ita habebat malam fidem, et ideo non poterat praescribere post impetratum privilegium si nondum erat completa praescriptio, ut littera dicit.  Sed si nullum privilegium allegasset, sed solam praescriptionem, numquid alter episcopus posset praescribere collationem istorum sacramentorum?  Ex hac littera videtur quod sic.  Contra videtur supra, de praescrip., si diligenti, quia in talibus quae sunt contra ius commune, titulus necessarius videtur, ut ibi dicitur, et infra, de decim., dudum; et infra, de praescrip., extravag. venerabilium

 Contradicit
Simile infra, de concess. praeben., ex tenore; et supra, de fide instrum., imputari.

X 2.26.20 Quoniam omne

 Ex fide
Id est, ex conscientia.  Sic exponitur ad fi. de poen. dist. 3 § illud, quasi ad medium; et supra, de restit. spol., litteras; 28. q. 1 § ex his.

 Bona fide
Arg. contra infra, de iure patron., cura.  Quando quis dicatur habere bonam fidem, dictum est supra, de praescrip., si diligenti, in notula illud generaliter.  Et quilibet praesumitur habere bonam fidem.  Sed quid si adversarius etiam vellet probare ipsum nullo titulo possedisse, sed potius per violentiam.  Et sic mala fide incoepit possidere?  Videtur quod debeat audiri ex quo vult probare originem praescriptionis vitiosam, C. de pignorib., authen. ne creditores; et C. de pignorib., authe. ne creditores; et C. de praescri. long. temp. dec., authen. malae fidei; C. de distract. pign., et qui sub imagine; et 16. q. 3, si sacerdotes; et 16. q. 3, clerici; et 16. q. 3, licet; et 16. q. 3, per singulas, in fi.; et 93. dist., illud; C. de praescri. trig. vel quad. ann., si quis emptionis § sed haec.  Arg. contra supra, de praescrip., ad aures, quia ut ibi dicitur, quadragenalis praescriptio omnem tollit actionem, et C. de praescri. trig. vel quad. ann., si quis emptionis; et C. de praescri. trig. vel quad. ann., saepe.  Ad hoc potest dici quod bene debet audiri qui vult probare malam fidem ab initio habuisse, quia postea praescribere non potuit, supra, de praescrip., veniens, in fi.; et supra, de praescrib., vigilanti; et supra, de praescrip., si diligenti, et hic.  Sed numquid hic tenetur docere de titulo, cum hic tantum dicatur de fide?  De hoc dictum est supra, de praescrip., si diligenti, in notula ex hoc videtur.

 Quam civilis
Ex eo quod dicit, tam canonica quam civilis, videtur quod Papa voluit praeiudicare praescriptioni laicorum, quae praescriptio locum habet ubi etiam habent malam fidem in praescriptione triginta vel quadraginta annorum, supra, de praescrip., vigilanti; et 16. q. 3, placuit § potest; et 16. q. 3, placuit § quod si mala.  Dicebat Io. quod ratione peccati statuit hoc Papa de praescriptionibus laicorum, quia omnis causa ratione peccati saltem indirecte pertinet ad ecclesiam, supra, de iudic., novit.  Et secundum hoc omnia civilia iura quae tractant de praescriptione triginta vel quadraginta annorum in malae fidei possessoribus non tenent hodie.  Sed hoc non credo, quod per istam constitutionem Papa voluerit praeiudicare legibus.  Sed quo ad ius divinum verum est illud quod sine peccato mortali laicus malae fidei praescribens talem rem retinere non potest, 14. q. 6, si res.  Et littera ista sic intelligitur tam canonica, id est, tam de re spiritualia quam civili.  Et hoc vult dicere, ille qui praescribit bonam fidem habere debet, sive res quam praescribit spiritualis sit vel civilis secundum iura canonica, et sic nihil statuit contra leges.  Vel dicas secundum quod dixit Io. quod lex aliud consideravit quam canon.  Lex enim consideravit negligentiam non petentis rem suam, supra, de praescrip., vigilanti.  Sed canon consideravit peccatum praescribentis mala fide, quod non excusat negligentiam non petentis rem suam.  Et ideo dicit hic quod nulla valet praescriptio sive canonica vel civilis, quae sine peccato mortali conservari non potest.  Unde potius standum est canoni quam legi in hoc casu, quia praescribens non excusatur a peccato per rationem legis.  Et ideo canon voluit propter periculum animarum in hoc leges corrigere, licet non servetur in iudicio saeculari.  Sicut dicitur de legibus permittentibus usuras, quae hodie non tenent, ut notatur infra, de usur., quia in omnibus.  Et constitutio ista tantum respicit futura, cum de praeteritis nihil dicat, supra, de consti., quoniam, ubi de hoc.  Sed quid dices ubi ecclesia habet utramque iurisdictionem, numquid iudicabit super laicos secundum canones de huiusmodi praescriptione?  Videtur quod sic auctoritate illius constitutionis.  Et quia non debet impugnare quod statuit observandum, et quod alias prohibet, infra, de nat. ex lib. ven., indecens.  Et quod exigitur in aliis, multo fortius in se exigere debet, ff. de negot. gest., si pupilli § ulti.; et ff. de admin. tut., quotiens § item si temporali.

 Nulla temporis
Scilicet ipsius praescriptionis.  Si enim post completam praescriptionem sciat rem alienam, non dicitur ideo mala fide possidere.  De hoc dicitur supra, de praescrip., vigilanti.  Sed quid si tempore praescriptionis habuerit conscientiam laesam, postea incipiat habere non laesam.  Numquid propter hoc est interrupta praescriptio?  Non videtur, quia erronea fuit, unde eam deponere debet, infra, de simon., per tuas 2; et 11. q. 3, cui est illata.  Item quid si dubitat an res sit sua, et habet iustam causam dubitationis?  Adhuc dicitur bonae fidei possessor, et utitur fructibus, ff. de usuri., qui scit § bonae fidei.  Et in hoc casu praescribit, licet habeat conscientiam dubiam non tamen laesam, quia nescit adhuc an res sit aliena, debet inquirere ab aliis de re illa, ut sic perveniat ad veritatem, arg. 37. dist. § ut itaque; 23. q. 8, occidit.  Item quid si praelatus habeat laesam conscientiam alicuius rei quam possidet, licet ecclesia habeat bonam fidem, numquid tenetur dimittere illam?  Respondeo non, sed significabit illi cuius est, ut petat.  Et sic purgabit conscientiam suam.  Nec in hoc videtur fraudem facere, ff. de negot. gest., at qui natura § cum me absente; et ff. mand. vel cont., Quintus Mucius.  Sed si ille veniat et petat in iudicio, et praelatus confiteatur, numquid praeiudicat ecclesiae, qui habet bonam fidem?  Si enim praelatus constitutus a collegio ad defendendum confitetur tamquam syndicus in iudicio, bene praeiudicabitur ecclesiae, quia tunc sustinet personam totius capituli.  Alias non credo quod confessio praelati praeiudicet ecclesiae, nisi forte confiteretur de eo, quod ipsemet fecisset, arg. 25. q. 2, postquam.  De hac materia dixi supra, de elect., dudum ecclesia.  Tu dic ut ibi.

