X 2.27 DE SENTENTIA ET RE IUDICATA

X 2.27.01 Sententia

 Sententia
Decretalis ista loquitur de materia illa 16. q. 1, frater noster.  Et ex illa littera potest colligi casus huius decretalis.

 Contra leges
Quae dicunt quod sententia a non suo iudice lata non tenet, C. si a non comp. iud., iudex; et C. si a non comp. iud., si militaris; et C. si a non comp. iud., et in privatorum; et 2. q. 1, in primis, vers. de persona; 11. q. 1, in clericorum; et supra, de iudic., at si clerici; et 16. q. 1, frater noster, ut hic patet.  Item sententia lata contra leges, id est, ius constitutionis, ita quod hoc in sententia exprimatur, nulla est ipso iure et citra appellationem rescinditur, ut hic patet, et infra, de re iudic., cum inter vos, in fi.; et infra, de re iudic., inter caeteras; et 2. q. 6, ei qui § diffinitiva, vers. item si sententia contra ius scriptum; et ff. de appellat., si expressum.  Item si calculi error in sententia sit expressus, sententia non tenet, ff. quae sent. sine appel., illud § 1; et infra, de sent. excom., per tuas.  Nec efficitur aliqua per appellationem, ff. rem rat. hab., cum minor § falsus; et ff. de iud., licet verum.  Sed non est ita.  Ibi enim sententia lata est in persona falsi procuratoris, unde ab initio tenet sententia quamdiu constet de falso procuratore.  Et si dominus recurrat ad commune auxilium appellationis, intelligitur approbare factum falsi procuratoris, et ideo per appellationem efficitur aliqua, quae per exceptionem poterat irritari.  Secus ubi ab initio nulla est, ubi est defectus in iurisdicitione, ibi per appellationem non firmatur, ut hic, et in concordantiis ibi positis.  Sed in ff. rem rat. hab., cum minor § falsus; et in ff. de iud., licet verum, non fuit defectus in iurisdictione.

X 2.27.02 Iurgantium

 Celeri
Simile 2. q. 1, sicut; et C. de iud., properandum, in princ.; et supra, de dolo et contu., finem; et supra, de dolo et contu., venerabilis.  Arg. contra 11. q. 3, cum apud.  Illud intelligitur quando sententia lata est ad mortem, et ibi differtur executio ex causa, ut ibi dicitur.  Nec tamen cum nimia festinatione ferenda est sententia, antequam iudex possit esse instructus, supra, de in integ. restit., tum ex litteris.  Quia ipsum oportet cuncta rimari, 30. q. 5, iudicantem.  Aliter enim ad veritatem pervenire non posset, 23. q. 8, occidit.  Sed moratoria cunctatione causam examinabit, ff. de admin. tut., tutor qui § 1.

X 2.27.03 Non potest

 Sacerdotum
Id est, episcoporum trium in causa diaconi.  In causa presbyteri sex ad minus, 15. q. 7, si autem; et 15. q. 7, felix.  Sed numquid debent omnes concordare ad hoc, ut teneat sententia?  Videtur quod sic ex eo quod dicit concors, supra, de translat., inter corporalia.  Sed sufficit quod maior pars concordet in unam sententiam, et satis dicetur tunc concors, quia quod maior facit pars, valet, ff. ad municip., quod maior; 65. dist., sane; 65. dist., non debet; et 65. dist., episcopus.  Sed in causa episcopi non tenet sententia nisi omnes concordaverint iudices, quibus causa per Papam committitur, 6. q. 4, si quis episcopus criminaliter accusatus; et 6. q. 4, si quis episcopus criminaliter in iudicio.  Et est speciale in causa episcopi.  Aliud speciale ubi non tenet sententia plurium notatur supra, de rescript., pastoralis, in princ.

X 2.27.04 Ea quae

 Morem
Id est, secundum canones.

 Roborentur
Si postulatum fuit ea roborari, ut 35. q. 9, omnimodis; et 2. q. 1, sicut; et supra, de pact., quotiens; supra, de transact., sicut.  Et haec quidem confirmatio si facta fuerit ex certa scientia, et cum causa cognitione, non poterit postea inferior iudex de illa iudicare, infra, de confirm. util. vel inutil., si quis; et infra, de confirm. util. vel inutil., de confirmationibus, ubi de hoc.

X 2.27.05 De caetero

 Fraus
Scilicet circa negotium principale, quia obtinet sententiam per fraudem, puta per falsos testes vel per falsa instrumenta.  Si haec obiiciantur coram executore, ut executio differatur, non est ei facultas de hoc cognoscnedi, ut hic dicit.  Quia sic assumeret partes iudicis, quod esse non debet, C. de execut. rei iud., si ut proponis.  Nec sententiam debet mandare executioni, sed haec referre debet superiori, ut hic dicitur, et infra, de crim. falsi, super eo.  Arg. contra hoc habes, quod iste executor posset de huiusmodi cognoscere, 25. q. 2, si non cognitio.  Solutio: hoc capitulum de mero executore intelligitur, qui nullam habet cognitionem annexam nisi solam executionem.  Sic intelligitur infra, de crim. falsi, super eo.  Lex praedicta intelligitur de illo executore, qui habet cognitionem.  De hac materia plene tractatur supra, de offi. deleg., pastoralis § quia vero.

X 2.27.06 Cum aliquibus

 Pignora
Sic ff. de constit. pecun., promissor § constitutio; et ff. de pigner. act., non est, ubi dicitur pignus non aliter constituitur nisi ventum fuerit in possessionum.  Simile ff. de acq. poss., possideri, in princ.  Et hoc ideo ne lites ex litibus oriantur, ff. de re iud., si se non § ait praetor.

X 2.27.07 Lator

 Insinuatione
Modo collige ex hoc loco, quod in causis in quibus vertitur periculum animae, potest quis venire contra factum suum, ut revocetur sententia quam ferri procuravit.  Et si constiterit ecclesiam fuisse deceptam, revocabitur sententia, infra, de re iudic., consanguinei; et supra, de testib., sicut; et 35. q. 9, loci § his ita, in fi.  Alias turpitudinem suam allegans non auditur, infra, de dona., inter dilectos; et infra, de concess. praeben., cum super.

 Renitentem
Haec violentia transivit postmodum in consensum per carnalem copulam subsecutam, infra, de spons., ad id quod.

 Aetatis
Et hoc contradicit ei quod praemisit de carnali copula, et sic fuit allegatio et ex alia causa fuit matrimonium separatum.

 Permanere
Non obstante sententia prius lata, quia contra matrimonium non currit praescriptio, 33. q. 5, quod Deo, etiam si ab illa sententia non fuit appellatum, quia sententia lata contra matrimonium non transit in rem iudicatam, quin revocetur sententia quandocumque error sententiae detectus fuerit, ut hic patet, et infra, de frig. et malef., fraternitatis; 35. q. 9, grave; et 35. q. 9, loci § his ita.  Sic nullo tractu temporis matrimonium confirmatur in gradu prohibito contractum, infra, de cons. et affin., non debet.  Et quod dici consuevit, sententia contra matrimonium non transit in rem iudicatam, verum est ubi bene coniuncti indebite separantur, quia quos Deus coniunxit, homo separare non potest.  Et ideo quandocumque contrarium legitime constiterit, sententia retractabitur.  Idem est cum in gradu prohibito aliqui sunt coniuncti vel aliquo alio perpetuo impedimento, quia nullum est ibi matrimonium, unde nullus consensus potest matrimonium inducere inter eos.  Sed ubi sententia fertur pro matrimonio ubi nullum subest impedimentum, si ab ea non fuerit appellatum, transit in rem iudicatam, quia iudicatis acquievisse videtur, infra, de re iudic., quod ad consultationem.  Unde postea non audietur, immo compelletur alter alteri adhaerere.

X 2.27.08 Cum causa

 Arripueras
Ex quo aliquis non prosequitur appellationem infra terminum sibi praefixum, ex tunc iudex procedere potest, tamquam citatus peremptorie non venisset, infra, de appell., saepe.  Quia perinde est ac si non appellasset, infra, de appell., cum sit Romana.  Unde in hoc non peccavit iudex.  Ber.

 Promulgavit
Ecce hic obtinuit consuetudo bis in contradictorio iudicio.  Ergo debuit valere, ff. de legib., cum de consuetudine; et infra, de verb. sign., abbate.  Solutio: haec consuetudo fuit contraria iuri, et mala in praeiudicium ecclesiae, et ideo non fuit servanda.  Unde ad ultimum cassatur sententia.  Alias si bona fuisset consuetudo, servaretur, supra, de eo qui mitt. in poss. caus., cum venissent.  Forte talis erat consuetudo illa, quod si quis emit a praelato ecclesiae solo, tenet venditio, licet non probet pretium in utilitatem ecclesiae versum esse contra illud 10. q. 2, hoc ius porrectum; 12. q. 2, sine exceptione.

 Consuetudinis
Sic 11. dist., consuetudinis; et supra, de consuet., cum tanto, ubi exponitur haec auctoritas.

 Praeiudicat
Verum est quod consuetudo non praeiudicat legi nisi sit rationabilis et legitime sit praescripta.  Nam tunc bene praeiudicat legi, supra, de consuet., cum tanto, ubi plene de hac materia dicitur.  Et haec consuetudo non fuit rationabilis nec praescripta.  Ber.

X 2.27.09 Inter caeteras

 Evacuari
Cum sententia tenuerit et appellatum fuit ab ea.  Vel evacuetur de facto, cum est nulla.  Simile infra, de rebus ecc. non alien., si quis.

 Manifestam
Puta quia lata est contra ius scriptum, scilicet contra leges vel canones, supra, de re iudic., sententia.  Ita quod in ipsa sententia continebatur error, 2. q. 6, ei qui § diffinitiva, vers. item si sententia contra ius scriptum; et infra, de confirm. util. vel inutil., examinata; et infra, de sent. excom., per tuas, et hic in fine.  Et ita ipso iure nulla est talis sententia, ut supra, de re iudic., sententia, ubi de hoc.  Aliud est cum lata est contra ius litigatoris, quia tunc transit in rem iudicatam nisi fuerit appellatum, infra, de re iudic., cum inter vos.  Et si per iniuriam iudicis damnatus fuit, poterit agere contra iudicem qui fecit litem suam ad interesse, ff. de iud., filiusfamilias; et ff. de evict., si per imprudentiam; et infra, de empt. et vend., si venditori.  Et infamis efficitur, C. de po. iud. qui mal. iud., de eo.  Ber.

X 2.27.10 Tenor litterarum

 Infirmitate
Quod si verum fuisset, iusta erat excusatio, supra, de procurat., querelam; et 5. q. 3, si aegrotans.  Immo nec tunc res iudicata censetur, ff. de re iud., quaesitum, 1. resp.; et ff. de iud., quaesitum, 2. resp.  Nec mandanda est sententia executioni infirmitate praetenta, ff. de iud., si praetor, in fi.  Sed hoc falso allegabat, ut bene declarant sequentia.

 Promulgasti
Et merito tamquam contra contumacem, cum ex facto sequenti appareat quod malitiose praetendebat infirmitatem, et ita sequens praesumptio elidit primam.  Sic ff. de in int. rest., divus.

 Subarrasset
Id est, fidem consensus de praesenti dedisset.  Alias si loqueretur de consensu de futuro, non mandaret Papa virum separari ab illa, cum qua postea contraxit per verba de praesenti, quia sic soluta erant priora sponsalia, infra, de spons., si inter; et infra, de spons., adolescens; et infra, de matr. contrac. con. int., litterae; et infra, de matr. contrac. con. int., ex litteris.  Et est vulgare loci illius.  Sic 27. q. 2, si quis uxorem.  Vel potest dici quod subarratio fit per immissionem annuli interveniente consensu tacite vel expresse, ut hic dicit.  Et dic tacite ut in muto, expresse ut in loquente.  Et stabitur huic subarrationi, quamvis nihil dicat, quamdiu contrarium non probabitur, quia praesumitur pro matrimonio, arg. 27. dist., quod interrogasti; 30. q. 5, nostrates; et 30. q. 5, feminae.  Nihil enim interest an facto vel verbo quis declaret voluntatem suam, 43. dist., sit rector; et 41. dist., quisquis; et de poen. dist. 1, in actione; et infra, de poenit. et remiss., omnis § ulti.; et ff. de legib., de quibus.  Nisi probet se animo non contrahendi id fecisse, arg. 22. q. 2, quod ait; et ff. de act. et oblig., obligationum substantia.

 Absolutione
Facta contra mulierem absentem, ut superius patet.  Et ita sententia lata contra absentem non contumacem nulla est in quocumque negotio, quia ea non obstante citra aliquam appellationem cognoscitur de causa.  Et hoc probatur 3. q. 9, caveant; 3. q. 9, omnia; 3. q. 9, absente; 3. q. 9, re vera; 3. q. 9, absens.  Et si citatus esset aliquis ad sententiam et iusta de causa impeditus venire non posset, revocatur sententia, infra, de re iudic., cum Bertholdus.  Alias si fuisset contumax, non revocatur, 24. q. 3, de illicita; 3. q. 9, absens § nisi; et in Auth. ut omn. obed. iud. § si vero neque, coll. 5.

 Accedat
Sed qualiter mulier illa secunda privatur iure suo ante finem causae, contra illud supra, ut lite penden., laudabilem; et 8. q. 4, nonne?  Solutio: cum aliquis cum aliqua contraxit in facie ecclesiae approbante ecclesia, si postea matrimonium accusetur, locum habet illa decretalis supra, ut lite penden., laudabilem, et similia alia iura.  Sed cum aliquis contrahit lite pendente cum aliqua vel contra prohibitionem ecclesiae, tunc locum habet quod hic dicitur, et infra, de matr. contrac. con. int., litterae; et infra, de matr. contrac. con. int., de muliere.  Quia cum res facta est litigiosa, non debet in aliam transferri personam, 11. q. 1, qui res; C. de litig., censemus.

X 2.27.11 Consanguinei

 Legitime
Quo ad ordinem iuris, non quo ad veritatem.

 Rationabiliter
Et illud referas quo ad ordinem tantum.

 Probaretur
Per legitimos et idoneos testes, et non per illos qui primum falsum tulerunt testimonium, cum periuri sint, ff. de testi., sicut.  Sic supra, de re iudic., lator, ubi de hac materia.  Nam ad confessionem mulieris et etiam viri non revocatur sententia per ecclesiam lata secundum ordinem iuris, sicut nec ad eorum confessionem matrimonium separatur, infra, de eo qui cog. consang., super eo.  Ber.

X 2.27.12 Cum olim

 Duplici sibi voce
Forte hoc dicebat se habere de consuetudine ratione dignitatis unam ratione praepositurae et aliam ratione canoniae.  Sed non videtur quod propter pluralitatem stipendorum plures habeat voces, cum vox unius potior sit quam alterius ratione dignitatis, sicut in testibus, supra, de testib., in nostra.  Vel aliquis forte commiserat ei vices suas, quod licet hodie secundum tenorem illius constitutionis, supra, de elect., quia propter.

 Ad diaconatus
Haec allegatio non valebat si erat subdiaconus, supra, de aetat. et qualit., praeterea; et supra, de aetat. et qualit., a multis.  Sed assumit illam non causam ut causam, supra, de elect., causam quae.

 Circumventus
Nota quod praesumitur circumventus qui mutat interlocutoriam suam, quam tamen cum in praeiudicium alterius partis inique interloquitur, mutare debet, infra, de appell., cum cessante, ubi de hoc.  Item videtur quod si aliquis impetrat occulte litteras cum adversarius est praesens, quod non valeant tamquam tacita veritate impetratae, supra, de rescript., caeterum.  Arg. contra quia licitum est cuilibet vigilare pro commodo suo, licet in hoc alteri praeiudicetur, ff. quae in fraud. cred., pupillus; et C. deposi., supervacuam.  Sed quare tenebatur quaerere adversarium, cum eius factum cassatum fuerit?  Io. dixit quod forte ideo quod erat constitutus procurator ad revocandum cassationem.  Haec non est ratio, sed haec potuit esse, quia cum Papa pronuniciasset, quod scriberet aliquibus quod monerent episcopum et capitulum ut eligerent, iam intereat episcopi et canonicorum ne aliquae litterae in contrarium impetrarentur.  Et ideo videbatur quod procurator illorum debuit requiri.  Vel illa fuit potior causa: quia ille in impetratione litterarum tacuit de pronunciatione domini Papae, quam si dixisset, non habuisset litteras, quin fecissent mentionem de illa pronunciatione.  Et sic circumvenit Papam.  Sed quod aliquis teneatur requirere adversarium suum non est verum, immo sibi imputet quod non contradixit in audientia, in qua debuit esse quando litterae transiverunt.

 Donationis
Haec forte potuit esse, quia fecit sibi concedi ipse G. archidiaconatum ab episcopo post concessionem sibi factam a Papa, ut sic obtineret archidiaconatum potius per episcopum quam per Papam.  Et ideo dicit in elusionem domini Papae.

 Absenti
Sic supra, de elect., dudum ad audientiam.  Arg. contra supra, ut lite non cont., ad hoc, ubi lite non contestata non proceditur contra absentem.  Solutio: potest dici quod hic fuit lis contestata, ut dicunt quidam.  Sed ex littera non colligitur.  Vel hic fuit citatus vel expectatus.  Vincen. arg. ad hoc supra, de dolo et contu., cum olim.  Et si fuit citatus et noluit venire, recte potuit procedi contra eum lite non contestata, quia de electione praelati agebatur, supra, ut lite non cont., quoniam § porro.  Vel quia Papae constitit de subreptione, ergo ei absenti licet non citato imponit silentium propter fraudem suam, quia decipit Papam.

 Subreptione
Quae per subreptionem fuerunt impetratae, valere non debet, supra, de elect., cum dilectus; et 35. q. 9, sententiam.

 Praesentes
Immo et absentes vocandi sunt, si commode vocari possunt, supra, de elect., quod sicut; et supra, de elect., quia propter.  Nisi consuetudo esse in contrarium, quod absentes non vocarentur.  Ideo forte dicit, qui praesentes fuerint.  Et quod dicit omnium vestrum vel maioris partis, supple quia quod maior pars et sanior facit, valet et canonicum reputatur, supra, de elect., quia propter; infra, de his quae fi. a maior. par. cap., cum in cunctis.

X 2.27.13 Cum inter vos

 Pleno iure
In spiritualibus et temporalibus, 16. q. 2, visis; et infra, de privileg., quoniam.

 Similibus
Et ita abbas huiusmodi iura episcopalia possidere in ecclesiis potest et praescribere, supra, de praescrip., auditis; et supra, de praescrip., cum olim.

 Testimonio
Alias non valeret, quia patriarcha vel archiepiscopus in diocesi suffraganei sui nihil disponere possunt, nisi quantum canones illis concedunt, infra, de excess. praelat., sicut; et supra, de offi. ord., pastoralis, ubi de hoc; et 9. q. 3, conquestus.

 Sua vice
Potest enim quis subscribere per se vel per alium, arg. ff. de admin. tut., ita tamen § gessisse; arg. C. de testament., hac consultissima, in princ.  Sed illud est cum ipsi sciunt scribere.  Sic etiam cum alieno annulo possunt signare testamentum, C. de testament., si unus.

 Cardinalem
Qui delegatus fuit ad causam, sed forte fuit appellatum ab ipso.

 A quo
Hic corrigitur textus decretalis, quia ista est littera registri: a quo fuerat iudicatum, quod vel archipresbyter ecclesiam dimitteret aut abbati obedientiam repromitteret.  Credens etiam quod testes vera deposuerint coram eo, qui de fidelitate manifestum protulerant testimonium, idem et ipse sententialiter diffinivit.

 Donationis
Quia donatio non valebat, quae non fuit facta secundum formam iuris, 12. q. 2, sine exceptione; infra, de dona., pastoralis.  Et ideo confirmationes vel privilegia, quae illam donationem confirmabant, non valebant.  Quia si principale non tenet, nec accessorium, supra, de fide instrum., inter dilectos; et C. de legi. et const., non dubium.

 Ad litigantes
Secus quo ad alios, C. de exception., pro portione; et infra, de re iudic., cum super; et supra, de testib., veniens 2; et infra, de re iudic., quamvis.  Nisi in casibus in causa filiationis, ff. de liber. agnosc., senatus § ulti.; et ff. de liber. agnosc., in omnibus; et ff. de liber. agnosc., sive.  Item in causa testamentaria, ff. de inoffic. testam., qui repudiantis; et ff. de inoffic. testam., posthumus § 1.  In causa liberali, ff. de statu hom., ingenuum.

 Iudicatam
Hoc est post decem dies, infra, de re iudic., quod ad consultationem; et supra, de elect., cum dilectus, in fi.; et 2. q. 6, ei qui § diffinitiva; ff. de condi. indeb., eleganter § 1.  Unde postea retractari per appellationem vel supplicationem non potest.  Laur.

 Contra ius constitutionis
Illa enim nec transit in rem iudicatam.  Nec est necesse appellare ab ea, 2. q. 6 § diffinitiva.  Et sic intellige quando in sententia error exprimitur, ut infra, de sent. excom., per tuas; et ff. de appellat., si expressum; et supra, de re iudic., inter caeteras, ubi de hoc; et supra, de re iudic., sententia; et in 2. q. 6 § diffinitiva.

 Sermonibus praevalente
Forte hoc ideo dixit, quia res aliter fuit narrata quam gesta.  Sic ff. de re iud., actorum.  Et veritas rerum errore gestorum non vitiatur, ff. de off. praes., illicitas § 1.  Hoc vult dicere secundum Io.  Quia verba sive sermo donationis non concordabant sententiae.  Sensus huius litterae talis est: sententia hic appellatur veritas gestorum, quia res iudicata pro veritate accipitur, ff. de statu hom., ingenuum.  Sermones hic appellat alia quae allegabantur, scilicet donationes, privilegia, confirmationes super donatione, quae nihil valebant.  Et ita veritas gestorum, id est, sententia quae lata fuit auctoritate gestorum, quae in prima causa probata fuerunt, quae praesumuntur legitime acta, praevalent sermonibus, praedictis donationibus, et confirmationibus nihil valentibus.  Et ita Papa sententiat secundum primam sententiam tantum in duobus articulis qui continebantur in sententia, et hunc intellectum probat lex praedicta, ff. de off. praes., illicitas § 1.  Ber.

X 2.27.14 Causam quae

 Mandati
Si hoc probatum fuisset, sententia non valeret, supra, de rescript., cum dilecta; et supra, de offi. deleg., venerabili; et infra, de confirm. util. vel inutil., examinata.  Aliud esset si praeter formam, supra, de offi. deleg., ex parte tua; et supra, de elect., in causis; et ff. iudi. solv., iam tamen § penulti.; et ff. mand. vel cont.; et ff. de procur., ad rem; et ff. de procur., ad legatum.  Et iudex cui commissa est inquisitio, primo debet inquirere de fama, licet hoc non dicatur in litteris, infra, de accusat., cum oporteat. 

 Nitebatur
Et ita qui appellat, probare debet de iniquitate sententiae, infra, de appell., cum in ecclesia; et C. de appellat., qui ad civilia.  Sed contra videtur dicere Auth. de his qui ingred. ad appel. § illud, coll. 5.  Dic ut dictum est supra, de renunciat., in praesentia.

 Speciem
Sic supra, de renunciat., in praesentia; supra, de testib., in nostra; 4. q. 3, si testes; et ff. de testi., ob carmen § ulti.  Et nota quod plura hic videntur facere pro ipsa sententia, scilicet quod nihil continebat iniquum, quia de communi consensu partium fuit causa commissa.  Et quod requisitus fuit ille iudex ab utraque parte ut sententiam ferret, quorum quaedam nihil operantur ad hoc ut teneat sententia vel non teneat, sive de communi consensu causa fuerit commissa sive non.  Hoc nihil facit ut sententia magis valeat vel non, nec etiam quod fuerit iudex requisitus, nisi cum causa esset commissa infra certum tempus, et prorogata iurisdictione infra tempus, et post tempus requisitus consensit, ut ferret sententiam.  Tunc enim videtur prorogare iurisdictionem, supra, de offi. deleg., de causis.  Quia istis non obstantibus posset appellare, si alias sententia esset iniqua.  Primum ergo faciebat pro confirmatione sententiae, scilicet quod non continebat iniquum.  Et quia ille A. sententiam illam non potuit impugnare, quod esset lata contra formam statuti vel mandati ut allegabat.  Unde merito debuit confirmari, quia semper statur sententiae, quamdiu contrarium non ostendatur, ut in decretali praedicta supra, de renunciat., in praesentia.  Ber.

X 2.27.15 Quod ad consultationem

 Causam non exprimens
Cum appellatur a gravamine ante sententiam, causa gravaminis propter quam appellatur semper est exprimenda, infra, de appell., ut debitus; et infra, de appell., dilecto filio; et infra, de appell., constitutus.  Sed cum quis appellat a diffinitiva, tunc sufficit dicere: appello ab iniqua sententia, ff. de minor., praefecti; et 2. q. 6, post appellationem § forma; et 2. q. 6, anteriorum.  Sed in casu praesenti non valebat appellatio, sive expressisset causam sive non, cum terminus appellationis esset elapsus.

 Locus
Hoc ideo dicit, quia petendo inducias videtur approbasse sententiam, supra, de offi. deleg., gratum; et supra, de testib., cum venisset; C de re iud., ad solutionem; ff. de pacti., tale pactum § 1; C. de iure dom. imp., si creditor; et 2. q. 6 § biduum, in fi.  Et hic expresse dicitur arg. contra 3. q. 3, offeratur.

 Sententiae
Non ipsius de qua mentio facta est, scilicet de purgatione praestandat, sed alterius latae in pecuniaria causa secundum quod dicitur in casu.

 Arctari
Sic ff. de re iud., qui pro tribunali.  Simile infra, de appell., oblatae.  Contra ff. de re iud., si se non § si quis condemnatus.  Solutio: quod dicitur hic et infra, de appell., oblatae; et ff. de re iud., qui pro tribunali, intelligitur quando ex iusta causa prorogatur, vel etiam arctatur tempus quadrimestre.  Lex contraria quando iudex nulla causa assignata arctat tempus, quod facere non debet.  Unde tunc tempus suppletur a lege.

 Excedatur
Sic 2. q. 6, ei qui § sunt etiam quorum; et 2. q. 6 § ab executore; et C. quor. app. non rec., ab executione; et supra, de offi. deleg., super quaestionum § nos etiam.  Sed qualiter excedit modum?  Quia aut facit quod mandatur, et tunc non excedit, aut facit aliud, et tunc nulla est sententia.  Unde non est necesse appellare, supra, de re iudic., sententia.  Quia non servat formam mandati, supra, de rescript., cum dilecta; et infra, de confirm. util. vel inutil., examinata?  Solutio: iudex potest excedere mandatum faciendo quod mandatur, et plus aggravando illum contra quem fit executio.  Et tunc tenet sententia, unde necessaria est appellatio.  Item in alio casu si vendicaverit partes iudicis, C. de execut. rei iud., si ut proponis.  Et tunc sententia nulla est, ut ibi.  Item si obiicitur excommunicatio, 11. q. 3, cum excommunicato; supra, de except., cum inter; et in decretali Inno. iiii supra, de except., extravag. pia.  Item si innovatio facta esset post rem iudicatam.  Tunc mutatur ordo executionis, ff. de re iud., si se non § si ex conventione.  Item si velit praevenire tempus quadrimestre, ff. de re iud., si se non § si quis condemnatus.  Item si male interpretaretur sententiam, ff. de appellat., ab executore.  Item si obiiciatur quaestio falsi, supra, de re iudic., de caetero; C. si ex fals. inst. vel test., iudicati; et infra, de crim. falsi, super eo.  Item si fiat exceptio per quam retro nullum fiat iudicium, supra, de procurat., in nostra.  Arg. contra ff. mand. vel cont., diligenter, in princ., ubi dicitur: qui excessit mandatum, aliud quidem facere videtur.

X 2.27.16 Sicut nobis

 Absolutus
Exceptio de re iudicata impedit litem contestatam, supra, ut lite non cont., quoniam.  Unde non tenebatur litem contestatri presbyter iste, si hoc opposuisset, ut dicit decretalis praedicta supra, de litis contest., extravag. exceptionis peremptoriae.  Ber.

 De causis
Videtur quod testis debeat assignare causam sui testimonii, ut supra, de testib., cum causam quae, ubi de causis mandatur inquiri, et 4. q. 3, si testes § item solam.  Aliter enim non pervenitur ad veritatem, 23. q. 8, occidit.  Nec sufficit testi dicere se scire, nisi assignet causam scientiae suae, cum multa sint genera sciendi, 22. q. 5, hoc videtur.  Quod verum est si testis interrogatus fuerit.  Si vero interrogatus non fuerit, bene valet dictum eius, licet fuerit nude prolatum, ut hic, arg. ff. de novi operis nunc., de pupillo § qui opus.

 Exprimantur
Sed numquid iudex tenetur assignare causam, quae ipsum movit in sententia proferenda?  Arg. quod sic, 21. dist., in tantum; ff. de his qui not. infam., ait praetor § ignominiae; C. de iud., properandum § illo, circa fi.; ff. de curat. fur., si furioso § 1.  Quia oportet ut sciatur quid moverit iudicem ad sententiam proferendam ad hoc, ut emptor possit agere de evictione, ff. de evict., hoc iure; et ff. de evict., sed si ex utriusque.  Ad hoc potest dici quod iudex potest opponere causam quae ipsum movet.  Si tamen non apponitur, bene tenet sententia, infra, de re iudic., cum Bertholdus, in fi., et hic ubi non fuit apposita.  In causa vero appellationis bene debet apponi causa quare revocatur prior sententia, ut per hoc prioribus iudicibus non imputetur.  Sic supra, de fide instrum., cum Ioannes, in fi.; et infra, de privileg., cum olim propter.  Et sufficit rem fuisse redhibitam, sive fuerit in causa redhibitionis sive non, ff. de aedil. edict., quod si nolit § in factum.  Et ita statur sententiae iudicis sive causa fuerit apposita sive non.  Similiter in instrumentis aliorum praesumuntur omnia esse solemniter acta, ut Inst. de fideiussor. § ulti.; et Inst. de inutil. stipul. § si scriptum; et Inst. de inutil. stipul. § praeterea; et ff. de ver. oblig., sciendum.  Sed in hoc est differentia, quod si in instrumentis tabellionum non exprimitur causa, non praesumitur pro ipso instrumento, supra, de fide instrum., si cautio; et ff. de probation., cum de indebito § sin autem.  Alias autem qui allegat solemnitatem sive circa sententiam sive circa instrumentum, ipsam probet, 31. q. 2, Lotharius, in princ.; ff. de probation., quigenta, in fi.  Ubi licet per verba instrumentorum non appareant instrumenta solemniter acta, possunt probari per testes, C. de usuri., si interrogatione; et supra, de testib., significavit; et supra, de testib., Albericus.  Et sic in maleficiis praesumitur potius iniuste factum quam iuste, supra, de praesump., sicut; et C. de iniuri., si non convicii.  Sed numquid contra talem praesumptionem admittitur probatio?  Dico quod sic, ff. de pacti., iurisgentium § quod fere; ff. de probation., cum de indebito § ulti.; et supra, de fide instrum., si cautio.  Io.

 Debet
Sic supra, de re iudic., cum inter vos; et supra, de elect., bonae 1; et supra, de renunciat., in praesentia.  Arg. contra supra, de probat., quoniam, ubi de hoc dicitur ad finem.

X 2.27.17 Cum super

 Monasterium
Et ita tenet sententia quo ad unam personam et non quo ad aliam, sic et ultima voluntas defuncti destituta solemnitate iuris tenet quo ad filios et non quo ad extraneum, C. fam. ercis., inter omnes; et C. de testament., hac consultissima § ex imperfecto.  Arg. contra infra, de dona., inter dilectos; et infra, de capell. monach., dilectus; infra, de re iudic., suborta; et supra, de arbitr., cum tempore; et 49. dist., sacerdotes.

 Interpositam
Sed quare iste compellitur probare se iuste appellasse, cum non magis oneraretur si contra eum lata sententia?  Sed si hoc probabit, numquid cassabitur sententia?  Dicas quod non cogitur plene probare causam appellandi, sed sufficit probare quod aliquod modo sua intersit, supra, de testib., veniens 2.  Nec cassabitur statim sententia, sed differetur executio sententiae, si probabit quod iuste appellaverit, et postea admittetur tam super principali quam super sententia.  Sic supra, de testib., veniens 2.  Quia per sententiam non fit adhuc magnum praeiudicium, sed per executionem.  Sic supra, de offi. deleg., super eo.  Et ita sententia inter alios lata non obstat alii.  Tamen tale quale praeiudicium fit alii, ut hic patet, arg. C. de liber. caus., iubemus.  Sed non videtur quod a sententia lata inter alios possit appellari, ff. de appellat., a sententia, in princ.  Immo potest, ut hic patet, ut per appellationem executio differatur.  Sed pone quod sententia mandetur executioni pro episcopo, numquid episcopus praestabit cautionem ecclesiae de Cella quod ipsam defendat contra Ovetensem episcopum?  Videtur quod sic, quia si duo petant rem ab uno, victori praestabit cautionem, quod defendat victum contra alium, ff. de rei vend., is a quo; ff. de pet. hered., cum idem.  Sed hic non est ita, quia hic agit modo tantum ecclesia Ovetensis.  Io.

 Non noceat
Littera ista contradicit superiori, ubi dicit: ne circa possessionem etc.  Quod hic dicit, non noceat, verum est quantum ad proprietatem.  Sed ibi loquitur de praeiudicio quo ad possessionem, et ita non contradicit.  Simile C. de liber. caus., iubemus.

 Canonicas
Supra, de fide instrum., inter dilectos; infra, de re iudic., quamvis; et infra, de dona., inter dilectos.

 Civiles
C. inter al. act. vel iudic., per totum; et ff. de re iud., saepe.

X 2.27.18 Cum Bertholdus

 Cum universitate
Infra, de iure patron., ex litteris; ff. de contrah. empt., si aquaeductus; et ff. de contrah. empt., dolia.

 De consensu episcopi
Aliter non posset, supra, de offi. archidiac., cum satis.  Nisi haberet hoc de praescripta consuetudine, supra, de offi. archidiac., dilecto; infra, de excess. praelat., ad haec.

 Adversus
Sed qualiter potuit iste T. agere, cum sola praesentatione nihil habeat iuris.  Immo videtur quod contra episcopum deberet agere ad interesse, infra, de iure patron., pastoralis?  Respondeo: bene acquiritur ius praesentato a vero patrono, licet episcopus eum non admittat, dummodo suam voluntatem patronus non mutet, et sic potest agere ut sua praesentatio confirmetur, ut hic patet.  Sicuti electus potest agere ut sua electio confirmetur, supra, de elect., postquam; et supra, de elect., publicato.

 Remisissent
Assignando terminum peremptorium ad sententiam audiendam, ut patet in antiqua.  Alias non tenuisset sententia lata contra absentem, ff. quae sent. sine appel., illud § ex eo edicto.  Et ea quae adversus absentes non per contumaciam statuuntur, non tenent, C. quom. et quan. iud. sent. prof., ea quae.  Sed hic tenuit sententia, ut patet per sequentia et propter terminum peremptorium statutum ad sententiam.  Sed quia probavit iustam causam absentiae, revocatur sententia, ut 3. q. 9, caveatur.  Ber.

 Breve tempus
Et ita videtur quod mora possit purgari in iudiciis, ff. si quis caut., si post tres.  Quod locum habet ante litem contestatam, et ubi ius actoris non est factum deterius, ut dicit illa lex.  Sed hic non fuit sententia retracta propter breve tempus.  Sed quia probavit iustam causam absentiae, fuit auditus.

 Iustam causam
Alioquin non fuisset auditus.  Arg. contra supra, de in integ. restit., ex litteris.  Sed illud fuit in favorem matrimonii, et quia non poterat habere recursum contra dolosum, cum in eo casu fuerit non solvendo, supra, de procurat., querelam; et 5. q. 3, si aegrotans.  Et ita revocatur sententia si iuste impeditus venire non potuit, ff. de damn. infect., si finita § si forte.  Nec dicitur iudicatum ubi iusta de causa detentus praesens esse non potuit, ff. de re iud., quaesitum.  Nec mandari debet talis sententia executioni, ut ff. de iud., si praetor, in fi.  Et est notabile istud quod revocatur sententia cum interesse non potuit.  Et sic est arg. quod iudex non debet nimium festinare ad sententiam, ut dicit lex praedicta ff. de damn. infect., si finita § si forte.

 Decernerent
Sed qualiter potuit iste legatus retractare sententiam suam, cum nullus iudex possit hoc facere, dummodo non sit lata contra ius constitutionis C. sent. rescind. non pos., neque.  Respondeo quod non potest retractari nisi per in integrum restitutionem, ff. de minor., in causae 2 § ulti.; et ff. de minor., praefecti.  Vel nisi ipso iure sit nulla, C. de accusation., si accusatoribus.  Unde hic fuit retractata per in integrum restitutionem.  Et improprie ponitur hic, nullus momenti, quia talis sententia bene tenet quousque fuerit revocata.

 Committentibus
Sed qualiter delegatus ab alio quam a principe committit alii vices suas contra illud, supra, de offi. deleg., super quaestionum § si vero; et C. de iud., a iudice?  Quidam dicunt quod hic erat lis contestata coram delegatis.  Unde cum videantur facti quasi domini litis, possunt alii committere vices suas ad similitudinem procuratoris, arg. C. de procur., nulla; et C. de procur., neque tutores.  Vel dic quod hic non fuit oppositum.  Et ideo taliter de facto processum fuit, et hodie stari debet praedictis iuribus, C. de iud., a iudice; et supra, de offi. deleg., super quaestionum.  Et est expressum infra, de appell., cum causam.  Unde non valet hodie quod hic dicitur.

 Minus sufficienter
Et tamen admissus fuit per talem probationem, ne veritati opinio praevaleret, ut sequitur.  Et sic arg. colligitur hic quod minus sufficiens probatio admittitur.  Ex pluribus aliis causis fuit iste auditus, quia circumventus fuit iste legatus ex pluribus causis, quae in sententia continentur.  Primo dicitur quod ille erat in possessione iuris patronatus, et hic falsum fuit.  Item dicebatur in sententia, quod T. defecerat in probatione, et hoc fuit falsum, ut infra dicitur.  Item quia causa non fuit sufficienter instructa ad legatum remissa, quia attestationes illius T. non fuerunt remissae ad legatum, prout ipse mandaverat.  Unde manifeste apparet legatum circumventum fuisse.  Ber.

 Quodam iure
Sed videtur quod propter hoc quod fuit in possessione partis, quod etiam fuit in possessione totius, ff. de servitu. rust. praed., una est via.  Et qui minimam partem fundi possidet, totum possidere videtur, ff. de acq. poss., possideri.  Sed non est ita, supra, de praescrip., auditis, ubi de hoc; et infra, de capell. monach., dilectus.  Quia perceptio pensionis nec possessionem probat nec dominium, supra, de fide instrum., inter dilectos, in fi.; et ff. de acq. poss., quamvis § 1.  Quia alia est perceptio pensionis, et alia possessio praesentationis.  Et ideo erravit legatus in sententia, credens hoc sufficiere.  Et haec pensio sive census potest constitui a patrono in fundatione ecclesiae de auctoritate episcopi, 18. q. 2, Eleutherius; et infra, de iure patron., praeterea quoniam, et hoc ante consecrationem ecclesiae.  Post consecrationem non potest ei aliquod onus imponi, quia rei consecratae non imponitur servitus, ff. de servit., servitutes § ulti.  Et quod humani iuris esse desinit, servitutem non recipit, ff. comm. praed., caveri.  Io.  Et per talem perceptionem non fuit in possessione iuris patronatus, cum hoc non fuerit de fructibus iuris patronatus, sed praeter ius patronatus potest talis census constitui a patrono in ipsa fundatione, ut in capitulo praecedenti 18. q. 2, Eleutherius; et infra, de iure patron., praeterea quoniam.  Quid intelligitur nomine iuris patronatus colligitur infra, de iure patron., nobis.  Ber.

 Intentionem
Scilicet quod fuerat praesentatus a vero patrono, ut dicit in fine.

 Patrono
Per hoc patet quod patronus de obligatione quam fecit, excepit ius patronatus, alioquin transisset cum universitate, infra, de iure patron., ex litteris; arg. ff. de contrah. empt., in modicis.  Sic et in fundo vendito accedunt servitutes et alia iura, ff. de contrah. empt., si aquaeductus; et ff. de contrah. empt., licet extra; et ff. de contrah. empt., dolia.  Et sic fundus dotalis transit cum universitate, ff. de fund. dot., interdum.  Sed alia ratio est in emptore vel feudatario qui directum et utile dominium habent in re, et aliud in creditore.  Quia si ius praesentandi consistit in fructu, eo ipso quod creditor utitur tali fructu, exonerari debet quantitas debiti, C. de pigner. act., quod ex operis; et C. de pigner. act., creditor qui praedium; et infra, de usur., plures; et infra, de usur., quoniam.  Sed talis fructus aestimari non potest, et ideo non diminuit quantitatem debiti.  Item nec aliis iuribus utitur creditor, nisi hoc convenerit, ff. de pigner. act., sed an viae.  Item quia soluto pignore omnia iura tolluntur, ff. quib. mod. pig. vel hyp. sol., debitoris; et C. si pig. pignor. dat., etiam; C. si pig. pignor. dat., si creditor.  Et sic praesentatus soluto debito esset de ecclesia removendus, quod est contra illud, 16. q. 7, inventum; et 56. dist., satis perversum; et infra, de excess. praelat., tanta.  Item quia creditor peccat utendo pignore, ff. de fur., creditor; alias incipit ff. de fur., si pignore.  Licet enim creditor rem sibi obligatam possit locare, ut ff. de pigner. act., creditor.  Tamen fructus computabit sibi in sortem, infra, de pignor., cum contra.  Licet enim in venditione omnia iura transeant, arg. ff. de off. praef. urb., omnia § 4, vers. cum urbem nostram.  Non tamen in obligatione generali veniunt quae specialiter non obligarentur, ff. de pignorib., obligatione; et ff. de pignorib., vel quae; ff. de peculi., qui peculium; et C. quae res pign. oblig. poss., alumnos.  Arg. contra ista, scilicet quod fructus non diminuant sortem, quia servitus quandoque inutilis est, ff. de servit., ei qui fundum.  Sed ius patronatus bene transit cum universitate, nisi specialiter excipiatur, infra, de iure patron., cum saeculum; et infra, de iure patron., ex litteris.

X 2.27.19 In causis

 In similibus
Et sic patet quod diffinitiva sententia principis trahenda est ad consequentiam, ex quo alii similiter iudicare debent.  Sed interlocutoria non, C. de legi. et const., leges 1, circa fi.; et C. de legi. et const., si imperialis.  Arg. contra quod interlocutoria vim legis habet, ff. quod metus cau., metum § sed quod praetor ait.  Quod verum non est, nisi interlocutoria in corpore iuris claudatur.  Et est simile huic 16. q. 3, licet.  Ber.

X 2.27.20 Inter monasterium

 Litis
Supra, de except., pastoralis; 3. q. 6, si quis episcoporum § exceptis; et C. de iud. apertissimi; et C. de iud., cum specialis.  Ber.

 Subeundo iudicium
Quicumque habet plures exceptiones dilatorias debet primo opponere illam de iudice suspecto.  Illa enim praecedit naturaliter, ut patet supra, de probat., quoniam, ut ibi dictum est.  Si enim primo opponeret exceptionem contra personam adversarii, puta quod ipse sit excommunicatus post litteras impetratas, quia modo non est admittendus et sententia pro ipso feratur, sic approbat personam iudicis.  Unde ipsum postea reprobare non potest, 4. q. 3, si testes § item si quis testibus; et 3. q. 8, cuius in agendo.  Qui enim aliis defensionibus usus est, non potest redire ad istam, ut ff. de iud., sed et si susceperit,.  Et praeterea specialiter cavetur de hac exceptione, quod usque ad viginti dies proponatur, 3. q. 3 § offeratur.  Et si iudex absens sit quem volo recusare, illud debeo protestari, C. de iud., cum specialis.  Sed contra videtur per hoc quod non consenserit in iudicem, licet enim quis dederit fideiussorem standi iuri, adhuc potest iudicem recusare, ut 3. q. 3 § offeratur.  Praeterea videtur quod excommunicationis exceptio vel de falsitate rescripti naturaliter praecedat, quia nisi rescriptum teneat, non potest iudex aliqua iurisdictione uti, supra, de iudic., de Quodvultdeo.  Item si adversarius esset excommunicatus, non potest eligere arbitros pro iudicis recusatione vel etiam alios iudices eligere.  Unde videtur quod primo inquiratur de rescripto sive de excommunicatione adversarii antequam ad alia procedatur.  Super hoc dicunt quidam, sicut Tanc., quod si omissa exceptione de iudice suspecto proposuit alias, sive succumbat sive obtineat, non potest postea redire ad eam de suspecto iudice, quia per hoc videtur tacite approbare personam iudicis, ex quo consentit litigare sub ipso.  Arg. contra supra, de offi. deleg., insinuante.  Maxime nulla protestatione praemissa, quod praeterea non renunciat exceptioni de suspecto iudice.  Io. innuebat, sed non praecise distinguendo.  Si succubuit in aliqua exceptione, adhuc potest redire ad illam de suspecto, quia ad hoc intendit ut declinet iudicium.  Unde non plene consentit in iudicem, arg. C. de inoffic. testam., contra maiores.  Secus esset si obtineret in aliqua exceptione, quia tunc approbavit sententiam iudicis.  Unde illum postea reprobare non poterit, ut dicitur in principio notulae.  Et hoc satis aequum videtur, tamen credo standum opinioni Tanc., quia litigando sub ipso approbat personam iudicis.  Semel enim consentit etc., sive pro eo sive contra eum sententiaverit, ut hic patet.  Ber.

 Renunciasse
Arg. quod tacite sive ipso facto renunciat quis iuri suo.  Sic supra, de offi. deleg., gratum; et supra, de offi. deleg., insinuante; et infra, de his quae fi. a maior. par. cap., ex ore, ubi argumenta plura invenies de hoc.  Ber.

 De privilegiis
Per quae ius eligendi de suo monasterio se habere dicebatur, supra, de consuet., cum dilectus.  Quod non debuit taceri, supra, de rescript., cum ordinem.

 Et processu
Nam de processu negotii et exceptione, si qua proponitur, mentio fieri debet, supra, de procurat., in nostra.

 Non obstante sententia
Quae non tenebat forte lata a iudice non suo vel non servato ordine iudiciario.  Unde sequitur quae si fuisset ostensa, contrarium statuissent.  Ber.

 Posthabita
Exponitur haec littera per Tanc. ea habita, id est, ea visa; post, id est, postea contrarium statuissent quam statuerunt.  Quasi dicat si iudices illam vidissent, statuissent contrarium eius quod fecerunt, quia non confirmassent electionem.  Et ideo dicit alioquin, id est, si non fuisset illis ostensa, imputent sibi qui debuerunt ostendere.  Sed haec expositio contradicit notulae Laur. proximo positae.  Unde secundum notulam Laur. sic expone posthabita, id est, postposita, C. de sport., quisquis, ut sit una dictio.  Sic exponitur 32. q. 3, dixit Sara, ibi coniugalem posthabuit torum, id est, postposuit coniugalem torum, et accessit ad ancillam.  Sic C. de excoct. et trans. mil., in excoctione, lib. 12.  Quasi dicat si sententia fuisset iudicibus ostensa, illam postposuissent sive sprevissent, et statuissent contra ipsam sicut statuerunt, quia non tenebat.

 Alioquin
Id est, si tenuisset et non eam opposuerunt, imputetur eis.  Vel alioquin, id est, si non fuisset postposita sive spreta, quia sententia tenebat, imputatur eis, quia ammodo praetextu novorum instrumentorum, id est, repertorum de novo sententia non retractabitur.  Et iste est verior intellectus, et haec expositio probatur infra, de re iudic., suborta, vers. nimirum; et ff. de negot. gest., si autem § 1; et ff. de compensat., quod in diem § 1.

 Novorum
Id est, de novo repertorum, infra, de re iudic., suborta.

 Confirmantes
Et ita tenet hic sententia contra res prius iudicatas, quia hic monachi eam omiserunt, post sententiam ea uti non possunt, quia praetextu novorum instrumentorum non retractatur sententia, ff. de re iud., imperatores; et C. de transaction., sub praetextu.  Nec exceptio peremptoria locum habet post sententiam, nisi appellatum sit, C. sent. rescind. non pos., peremptorias; et supra, de fide instrum., cum Ioannes.  Item iure minoris subvenitur ecclesiae in hac exceptione, supra, de in integ. restit., requisivit; et supra, de in integ. restit., auditis.  Sed hoc non fuit petitum.  Item non potest opponi sententia si fuit ostensa iudicibus, et ipsi eam reprobaverunt veluti nullam, infra, de re iudic., suborta; ff. de compensat., quod in diem § 1.  Item etiam in alio casu tenet sententia contra res prius iudicatas, si quaestio sit an sit iudicatum vel non.  Et si iudex pronunciavit iudicatum non esse, rescinditur prima sententia, ff. quae sent. sine appel., illud, in princ.  Item in alio casu tenet sententia contra res prius iudicatas, ut in negotio publico, ff. de re iud., imperatores.  Et in alio casu ff. de iureiuran., admonendi.  Item ubi vertitur periculum animae tenet sententia contra primam, etiam si non ostendatur sententia in iudicio, supra, de re iudic., lator; et supra, de re iudic., consanguinei.  Vincen.  Sed videtur quod iniuria facta fuit istis monachis, qui obiiciebant sententiam, quia non fuerunt admissi.  Isti monachi appellaverunt a iudicibus qui tulerunt sententiam.  Sed in causa appellationis, ut dictum est, potest opponi exceptio peremptoria omissa in prima causa, ergo isti debebant audiri in sua exceptione.  Io. dixit quod haec decretalis loquitur in eo casu cum scit aliquis se habere exceptionem rei iudicatae, et in fraude et dolo eam omittit volens fatigare adversarium suum.  Alias si ignorabat hanc exceptionem sibi competere, bene potest eam tunc opponere quandocumque, quia tunc non retractatur secunda sententia, immo nulla pronunciatur.  Hoc quod dicit Io. non colligitur aliquomodo ex ista littera, vel indecisa nec prodest.  Unde dicas quod non audiuntur monachi ut obiiciant sententiam, etiam si vera fuerit, quia monachi appellaverunt a iudicibus ante sententiam occasione litterarum quae non valebant, auctoritate quarum volebant post litem contestatam iudices recusare, secundum quod satis patet per hanc decretalem in principio, et in parte decisa colligitur, ubi hoc expresse dicitur quod monachi isti appellaverunt, quia iudices secundas litteras valere, et ita recesserunt contumaciter non expectata sententia, et talis appellatio nulla fuit.  Sed a sententia diffinitiva non fuit appellatum, nec etiam poterant, quia contumax non auditur appellans, 2. q. 6, ei qui § sunt quorum.  Et haec est causa quare non admittuntur, et imputent sibi qui non opposuerunt sententiam coram iudicibus si valebat.  Et quia beneficium restitutionis non petierunt, quia admissi fuissent, ut dictum est supra.  Et quod dicit: sententia contra res prius iudicatas non tenet, locum habet quando in iudicio allegatur et ostenditur sententia.  Tunc si iudices nolunt admittere sententiam, dum tamen teneat sententia, et iudicant contra primam sententiam, nulla est ipso iure nec est appellare necesse.  Et sic loquitur 2. q. 6 § diffinitiva, vers. item si sententia fuerit etc.; C. quan. pro. non est nec., datam.  Et ibi Io. intelligit aliter hanc decretalem et illam legem ut supra dixi.  Sed tu intellige hanc decretalem et illam legem ut diximus.  Et ita plana littera erit, et ita intelligit Vincen., ut in principio istius notulae.  Et ita sive scienter sive ignoranter eam omiserint, non potest postea opponi ex quo non est appellatum.  Et tunc praetextu novorum instrumentorum non instaurantur lites finitae.  Praeterea hic non fuit ostensa sententia domino Papae, sed allegata fuit tantum, nec etiam fuit ostensa primis iudicibus.

X 2.27.21 Suborta

 Per confessionem
Nota confessionem procuratoris domino praeiudicare.  De hoc dictum est supra, ut lite non cont., ad hoc.

 Quasi possessionem
Hoc ideo dicit, quia incorporalia non possidentur, sed quasi, arg. supra, de praescrip., si diligenti; et supra, de caus. poss. et propr., cum ecclesia; et ff. de usucap., sequitur § si viam; et ff. de acq. rer. dom., si servus § incorporales.

 Restituto
Nota quod licet causa liberalis sit praeiudicalis, tamen quaestio possessionis ei praeiudicat, ut hic patet, et C. de ordi. cog., si quando § ulti.  Agebat ipse episcopus possessorio de quo constitit per confessionem partis adversae.  Unde Papa mandat ipsum restitui petitorio, sed de hoc non probavit episcopus coram Papa, sed pars adversa per privilegium Innocentii.  Unde mandat Papa imponi silentium episcopo, nisi contra privilegium aliud probetur.  Et ita qui obtinet in proprietate obtinet finaliter in possessione, licet alter probet de possessione, supra, de caus. poss. et propr., cum dilectus.  Et hoc cum utroque iudicio actum est.  Sed quare Papa non tulit sententiam pro monasterio, cum per privilegium Innocentio probatum esset quod erat liberum et exemptum, et ex parte episcopi nihil ostensum esset contra privilegium, et actum esset ab episcopo petitorio et possessorio, supra, de caus. poss. et propr., cum ecclesia?  Respondeo: episcopus coram Papa prosecutus fuit tantum possessorium, petens inducias ad probandum contra privilegium Innocentii.  Vel ipse ex officio suo voluit providere episcopo.  Alias non recte processisset Papa.  Vel si possessorio tantum actum fuit, abbas petiit causam committi quantum ad petitorium, cum per privilegium intentio eius probaretur, quod melius videtur.

 Prosequatur
Arg. de protestatione praemittenda.  Simile infra, de dona., inter dilectos, in fi.; et 9. q. 3, salvo; supra, de elect., Cumana § 1.

 Nimirum
Responsio tacitae quaestionis.  Diceret aliquis: nonne privilegium Innocentii debuit tueri monasterium?  Respondet Papa quod non, secundum quod sequitur in littera.

 Alexandro
Qui super eadem quaestione sententiavit pro episcopo, ut habetur in parte decisa, quam sententiam episcopus coram iudicibus exhibuit et coram Papa, de qua hic fit mentio.  Ber.

 Reprobasse
Nota quod instrumentum dicitur reprobatum eo ipso quod cum iudici ostenditur, contrarium iudicat.  Sic testis reprobatur eo ipso quod iudex contra eum iudicat, arg. supra, de ord. cognit., cum dilectus, in fi.; et ff. de his qui not. infam., Lucius.  Sic ex quo quaestio falsi movetur, et iudex contrarium iudicat, eam intelligitur reprobasse, C. si ex fals. inst. vel test., si tabulas.  Secus est in compensatione, quia ubi iudex non admittit compensationem, post sententiam potest opponi.  Sed si expresse eam reprobat, postea opponi non potest, ff. de compensat., quod in diem § 1; et ff. de negot. gest., sin autem § si quocumque modo.  Ita hic, quia Alexander reprobavit privilegium Innocentii si fuisset ostensum in iudicio.  Sic supra, de re iudic., inter monasterium.  Item hic est arg. quod ipso facto et sine verbo perditur privilegium, supra, de offi. deleg., gratum; et infra, de his quae fi. a maior. par. cap., ex ore.

 Retractari
Supra, de re iudic., inter monasterium; ff. de re iud., imperatores; C. de transaction., sub praetextu, in fi.  Nisi in casu ut in lege praedicta ff. de re iud., imperatores; ff. de iureiuran., admonendi.  Et sic tollitur privilegium per sententiam, sicut per conventionem, infra, de decim., ex multiplici.  Et per arbitrium, supra, de praescrip., cum olim.

X 2.27.22 Cum I. et A.

 Infamatus
Post hunc textum corrigitur littera decretalis per registrum sic: et cum super his et aliis cum procuratore ipsius abbatis aliquamdiu litigassent, nos Cathalanenses.

 Personaliter
In hoc casu non possent isti committere vices suas, ut supra, de offi. deleg., quoniam Apostolica § is autem cui.  Et in casibus aliis qui ibi ponuntur, et in loco ipso debet fieri inquisitio ubi morantur illi de quorum vita quaeritur, 47. dist., de Petro; et 2. q. 1, Deus omnipotens; 24. q. 1, pudenda; et 23. dist., illud; et supra, de elect., postquam.

 Recipientes
Secundum formam quam habes infra, de accusat., qualiter et quando 1 § formam; et infra, de accusat., cum dilectus.

 Dilata
Per hoc patet quod licet inquisitor de quibusdam tulerit sententiam de quibusdam non, non ideo expirat officium eius quin de aliis possit cognoscere et pronunciare, et idem est in ordinario, ff. de dol. except., apud § item quaeritur; et ff. de negot. gest., sin autem § penulti., alias incipit ff. de negot. gest., nam et Servius.  In arbitro idem est, nisi dictum sit ut de omnibus simul pronunciet, et si tunc de quibusdam pronunciavit, nihil egit.  Et de novo potest pronunciare, ff. de recepti., quod tamen.

 Lite non contestata
Haec exceptio efficax non est, quia in inquisitione potest procedi lite non contestata, ut supra, ut lite non cont., quoniam § sunt et alii.  Si contumaciter se absentet, tamen citari debet, et exponenda sunt sibi omnia quae contra ipsum obiiciuntur, infra, de accusat., qualiter et quando 2 § debet.  Et hoc intelligitur cum aliquis prosequitur inquisitionem.  Sed cum ex officio tantum inquirit, ibi proprie contestari non potest.  Ber.

 Conspiratorum
Qui nullo modo recipiendi sunt, infra, de simon., per tuas 1.

 Nec ostensis
Et illud ei non debuit denegari, immo omnia quae sibi obiiciuntur, et dicta testium sunt danda eidem, infra, de accusat., qualiter et quando 2 § debet; et infra, de accusat., olim § si vero.  Et ita tam ex hac causa quam ex praecedenti tenuit appellatio.  Papa tamen retulit se ad illum articulum de conspiratione, quia de aliis ei constitit.

 Conspiratores
Qui enim malo zelo moventur, ad testimonium admitti non debent, infra, de accusat., cum oporteat; et infra, de simon., per tuas 1; et 11. q. 1, conspirationum; et 11. q. 1, coniurationum, et hic.

 Iuramenta
Sed non videtur quod sufficiat hoc, nisi hoc fuisset obiectum coram iudicibus, et quod abbas probare voluerit, ut dicit littera ista.  Item nec sufficit quod fuerit obiectum, et quod obtulit se probaturum, nisi modo probentur conspiratores.  Et ita non cassatur sententia, nisi probetur quod causa exposita fuit vera.  Sic supra, de testib., ex parte, ubi de hoc.  Sed contra infra, de appell., interposita.  Sed illud solvitur in capitulo supra, de testib., ex parte.  Et est hic arg. quod exceptio, quae proponitur contra personam testis, obiicienda est, et probanda ante sententiam, nisi per iudicem steterit, ut hic satis innuitur.  Sic supra, de except., denique, ubi de hoc.

 Secuti
Sic patet quod non sufficit probare coniurationem vel conspirationem vel falsitatem testis vel instrumenti, nisi probetur iudicem secutum fuisse dicta falsorum seu conspiratorum testium seu instrumentorum, C. si ex fals. inst. vel test., falsam; arg. supra, de testib., sicut.

 Constaret
Ex hoc patet quod per appellationem non revocantur, nisi ea quae minus legitime facta sunt, ut supra, de restit. spol., audita.  Et est miserabile quod sententia tenet lata post appellationem legitime interpositam.  Et ubi causa legitima et probabilis opposita fuit, quod est contra illud supra, de offi. deleg., super quaestionum, in fi.  Sed appellatio ista licet fuisset legitima prima facie, quia causa sufficiens erat, tamen non probavit, quia debuit probare omnes testes qui contra eum deposuerunt, conspiratores fuisse, ut hic patet.  Et si modo apparet, quod appellatio non fuit legitima.  Unde non revocatur sententia, sed confirmatur, ut supra, de testib., ex parte.

 Potuerunt
Hic videtur quod minus idonei testes admittantur in causa inquisitionis, sicut in causa compurgationis, supra, de praesump., litteras; et infra, de purg. can., constitutus.  Sed hoc ideo est, quia de facto suo agitur, quia et servi responso creditur cum de facto suo interrogatur, 4. q. 2, si testes § item servi responso.  Sed nonne alii de ecclesia qui forte sunt idonei possunt illos repellere, cum sint criminosi, nec debeant convinci per criminosos?  Potest dici quod sic.  Et quod hic dicitur quod tales admitti possunt, intelligo non quantum ad plenam fidem faciendam sed ad praesumptionem.  Et quia si dicta ipsorum debilitentur in aliquo, non tamen evacuantur in toto, et sic cum aliis adminiculis probabunt, infra, de simon., per tuas 1, in fi.  Vel potest dici quod praeiudicatur aliis qui hucusque toleraverunt eos, nec aliquod crimen obiecerunt eis, infra, de accusat., nulli.  Hoc tamen verum est quod contra extraneum non possent induci testes de ecclesia, nisi essent idonei, 14. q. 2, super prudentia; et 2. q. 1, Deus omnipotens.  Io.  Et praeterea eo tempore quo recepti fuerunt non constabat eos conspiratores fuisse, ut hic in fine dicit.  Unde haec exceptio potest opponi contra istos ab aliis, quia hoc probato cum sint criminosi, contra alios testificari non possunt, nisi quo ad praesumptionem, ut dictum est supra, de testib., testimonium.  Ber.

X 2.27.23 Cum te

 Infamia
Actio enim iniuriarum infamat, sive civiliter sive criminaliter agatur, ff. de his qui not. infam., athletas § ulti.  Si quis conveniat te actione famosa, si vis visitare infamiam, constitue procuratorem, ff. de his qui not. infam., furti § si quis alieno.

 Minima
Quia non omnia talia verba sunt per iniuria habenda, ut si ex repentino animo hoc dixit, 2. q. 3, si quis iratus; de poen. dist. 1, divortium.  Quoniam nec lubricum linguae ad poenam facile trahendum est, ff. ad leg. Iul. maiest., famosi § nec lubricum.  Et inconsultus calor calumniae vitio caret, 2. q. 3, si quem § notandum.  Item illud requiritur quod sit contra bonos mores, ff. de iniuri., item apud § 1; et ff. de iniuri., item apud § adiicitur.  Et ita habes arg. hic quod pro modico non datur actio iniuriarum.  Sicut nec actio de dolo datur pro modico, ff. de dolo mal., si oleum, in fi.; et ff. de dolo mal., id est.  Et restitutio pro modico non datur, ff. de in int. rest., scio.  Sed actio furti pro modico datur, 14. q. 6, fur; et Inst. de rerum div. § gallinarum.

 Volumus
Si isti erant clerici, planum est.  Sed ex littera non videtur unde potuit Papa talem infamiam, si qua fuit, removere, 2. q. 3, si quem § notandum, in fi.  Sed si erant laici, non videtur quod Papa potuerit infamiam per civilem iudicem irrogatam removere, quia quamquam animas etc.  Infamiam tamen absolvere non possumus, 2. q. 3, Euphemium § hic colligitur.  Sed dic quod subsunt quo ad temporalem iurisdictionem domino Papae, et sic planum est.

X 2.27.24 Ad probandum

 Innodatus
Sic supra, de except., exceptionem, ad fi., ubi de hoc.  Aliud si occulte, quia tunc nec ipse nec alii ipsum tenebantur vitare, quia divinare non poterant, infra, ut eccl. ben., ut nostrum.  Unde cum communi opinione liber et absolutus habeatur et credatur, quicquid interim facit, valet, ut 3. q. 7, infamis § tria, vers. verumtamen si servus; et ff. de off. praet., Barbarius; C. de testament., testes servi; et infra, de iure patron., consultationibus; et infra, de cleri. excom., Apostolicae.  Ber.

 Per metropolitani litteras
A quo dicitur excommunicatus.  Et ita est arg. quod litteris episcopi creditur, supra, de probat., post cessionem, ubi de hoc.

 Ex alia iusta causa
Puta quia ipsa electa similiter esset excommunicata.  Vel si per simoniam electa fuisset, aut quia inutilis et insufficiens esset, infra, de appell., constitutis 1; supra, de elect., per inquisitionem; et 1. q. 1, si qui episcopi § ecce cum honoris; et supra, de aetat. et qualit., ut abbates; et supra, de offi. custod., custos ecclesiae.  Vel quia non fuit servata forma, supra, de elect., quia propter; et supra, de elect., cum post petitam.  Vel quia non fuisset servatus ordo iuris, quia non fuisset lis contestata, supra, ut lite non cont., accedens 1.  Quod melius videtur, ut per hoc non praeiudicetur principali negotio, sed tantum processus cassetur, supra, de elect., dudum ecclesia.

 Cassata
Id est, cassa et irrita nunciata.  Et sic patet quod retractetur sententia si detegatur impedimentum post sententiam, arg. 8. dist., veritate; 29. q. 2, si quis ingenuus.  Et est hoc contra illa iura, 3. q. 7, infamis § tria, vers. verum, cum aliis concordantiis suis ibi positis supra in prima notula; et 1. q. 1, si quis a simoniacis.  Sed aliud inconveniens videtur, quia retractatur sententia quo ad alios iudices qui legitimam personam habebant.  Sic supra, de offi. deleg., cum super.  Ideo retractatur sententia, quia impedimentum erat notorium per sententiam publice latam.  Unde nulla in eum potuit cadere iurisdictio.  Et ita cum sibi et aliis communiter causa commissa fuisset, et duo sine ipso iurisdictionem non poterant exercere, unde propter connexitatem revocatio fit quo ad omnes, quia non potuit tenere sententia quo ad quosdam et non quo ad alium, cum illi per se non habuissent iurisdictionem.  Simile ff. de recepti., Pedius, in fi.  Arg. contra ff. quod fals. tut., huius edicti § 1; et supra, de elect., cum Wintoniensis.  Item arg. hic quod utile per inutile vitiatur, supra, de offi. deleg., cum super; et supra, de offi. deleg., super quaestionum § si vero, ubi de hoc.

 Iterum cognoscatis
Et sic patet quod licet sententia sive processus cassetur, actio tamen salva remanet.  Unde iterum cognoscetur ex integro de causa, quia pro non iudicato habetur.  Simile C. quom. et quan. iud. sent. prof., si ut proponis.  Haec exceptio excommunicationis in qualibet parte litis potest opponi, etiam si fuerit omissa scienter, supra, de except., exceptionem.  Ber.

X 2.27.25 Quamvis regulariter

 Res inter alios
Haec regula: res inter alios acta aliis non nocet habetur C. inter al. act. vel iudic., inter alios res; et in ipsa rubrica supra, de fide instrum., inter dilectos; et supra, de re iudic., cum super; et C. quib. res iud. non noc., si neque; et C. quib. res iud. non noc., res.  Haec regula fallit in multis casibus, scilicet cum causae sunt connexae, 81. dist., tantis Daniel; et 3. q. 6, haec quippe; et infra, de accusat., ad petitionem; infra, de purg. can., cum dilectis.  In his enim res inter alios acta aliis nocet.  Item in causa libertatis, ff. de statu hom., ingenuum.  Item in causa filiationis, ff. de liber. agnosc., senatus, in fi.; et ff. de liber. agnosc., in omnibus; et ff. de liber. agnosc., sive contra, in princ.  Item res inter alios acta aliis prodest, ut in querela inofficiosi testamenti, ff. de inoffic. testam., Papinianus § meminisse.  Haec res inter alios acta prodest fisco.  Item in re indivisibili, ff. si serv. vend., loci § si fundus.  Item in re communi cum pupillo, ff. quemad. serv. amit., si communem; et 2. q. 6, ei qui § diffinitiva, vers. quandoque plures; et infra, de appell., una, et in his tribus concordantiis res acta inter alios prodest alii.  Et ubi res communis est cum fisco, C. de commun. rer. alien., multum.  Item fallit in casibus hic contentis, ubi praeiudicatur alii per factum alterius, puta si actio vel defensio primo loco pertineat ad aliquem, et ipse scienter patiatur sequentem experiri de illa re, intelligitur iuri suo renunciasse, verbi gratia, si debitor passus est creditorem experiri de proprietate pignoris et succubuit, debitori obstabit res iudicata, si postea agere velit.  Vel econverso si creditor passus sit debitorem, vel si maritus patiatur experiri socerum vel uxorem de proprietate rei in dotem acceptae.  Vel si emptor patiatur venditorem experiri de proprietate rei venditae a quo causam habet vel emphyteuta proprietarium.  Et haec probantur ff. de re iud., saepe, unde sumpta est haec decretalis.  Et in eadem lege ubi dicit: si creditor debet esse debitor, secundum litteram Pisanam.  Et secundum Pisanam litteram ponitur hoc exemplum de debitore et creditore, et secundum hoc non contradicunt leges illae, ff. de pignorib., si superatus; et C. de pignorib., praeses, illi legi ff. de re iud., saepe.  Secundum aliam litteram signatur pro contrario.  Sed leges illae intelliguntur quando debitor superatus est ignorante creditore.  Sic ergo ista regula est intelligenda, res inter alios acta non nocet aliis.  Exemplum habes quando non nocet in principio illius legis ff. de re iud., saepe.  Quando nocet aliis, habes in eadem lege et hic.  Quandoque etiam prodest, ut patet supra.  Sed verbum istud experiri, quo ad exempla de uxore et socero et venditore ponitur improprie, scilicet pro defendere.  Sic ponitur supra, de iudic., de Quodvultdeo, quia illis non datur rei vendicatio, C. de rei vend., doce.  Hoc secundum eos qui dicunt quod uxor constante matrimonio non est domina rei dotalis, unde non competit ei rei vendicatio, ut in lege praedicta C. de rei vend., doce.  Et quod experiri ponatur pro defendere, potest colligi per legem praedictam ff. de re iud., saepe, vers. cur autem etc.  Sic ergo econverso defendere ponitur pro agere, C. de testi., si tibi; et ff. de alien. iud. mut. caus., cum miles.  Vel potest poni proprie, quia etsi agere non poterant, tamen praeiudicat mihi sententia lata contra eos, quia potui prohibere quo minus agant, et quia ex voluntate mea iudicatum videtur de iure quod habui ex persona agentis.  Sed in persona debitoris et creditoris verbum experiri ponitur proprie et improprie, cum uni rei vendicatio, et alteri hypothecaria competat.  Arg. quod res iudicata aliis non noceat, habes supra, de testib., veniens 2.

X 2.27.26 Duobus iudicibus

 Diversas sententias proferentibus
Hoc intellige cum omnes sunt praesentes, alias uno absente alius sententiam ferre non posset, immo nulla est si feratur, supra, de offi. deleg., causam matrimonii; et 2. q. 6, ei qui § diffinitiva, vers. item si plures.  Distinctio illa quae habetur in 2. q. 6, ei qui § diffinitiva, super vers. item si plures; et in decretali praedicta de offi. deleg., causam matrimonii, ponitur tota in decretali praesenti.  Si ergo plures sunt iudices, sive sint ordinarii sive delegati sive arbitri, et omnes praesentes sunt, tenet sententia maioris partis, 65. dist., sane; et 65. dist., non debet; ff. de re iud., duo ex tribus; et ff. de recepti., si in tres; et ff. de recepti., sicuti; et ff. de recepti., diem § si plures.  Fallit in casu ubi non valet sententia maioris partis, supra, de rescript., pastoralis, 1. resp.  Item fallit in causa criminali episcopi secundum quosdam, quia non valet ibi sententia, nisi omnes concordent, 6. q. 4, si quis episcopus criminaliter in iudicio; et 6. q. 4, si quis episcopus criminaliter accusatus.  Cum vero iudices aequali numero discordant in sententia, puta unus ex una parte et alius ex alia, vel duo ex una et duo ex alia, locum habet decretalis praesens.  Si ergo sint ordinarii et praedicto modo discordant, tenet sententia pro reo, ut hic dicit, quia promptiora sunt iura ad absolvendum quam ad condemnandum, supra, de probat., ex litteris; et supra, de fide instrum., inter dilectos, in fi.; et ff. de act. et oblig., Arrianus, nisi in quatuor casibus hic contentis.  Primo favore matrimonii, ut 33. q. 1, si quis acceperit; et infra, de despon. impub., continebatur.  De libertate autem habes in praedicta decretali supra, de probat., ex litteris, circa finem; et ff. de re iud., inter pares.  De testamento habes ff. de inoffic. testam., si pars iudicantium.  Alius casus de dote inducitur favore dotis, ut hic dicit, quia mulieribus multum favoris debetur in dotibus suis, infra, de don. int. vir. et uxor., nuper; infra, de pignor., ex litteris.  Et sic isti quatuor casus propter favorem excipiuntur.

 Ex delegata potestate
In delegata iurisdictione secus quam in ordinaria, quia utraque pendet a superiore, arg. ff. de re iud., duo iudices.  In compromisso vero neutra valet, ut ff. de recepti., diem § si plures.  Sed quae est ratio diversitatis quare sententia ordinariorum teneat et non delegatorum, sed pendet a superiore et sententia arbitriorum nulla?  Dicas quod in ordinaria iurisdictione non est superior ad quem recurratur nisi lex mortua, et ideo lex voluit sine alio remedio, quod talis sententia teneret pro reo in favorem ipsius.  In delegatis potest haberi recursus ad delegantem, ut ipse approbet quam viderit compromandam, et ideo remanet in pendenti.  In sententia arbitrorum non est quis superior, nec habet iurisdictionem a lege, et ideo nulla est.

