X 5.08 DE SCHISMATICIS ET ORDINATIS AB EIS

X 5.08.01 Quod a praedecessore

 Octaviano
Hic Octavianus Ioannis maledicti vocatus fuit Victor et vixit annis novem et mensibus septem.  Eo mortuo successit ei Guido iste qui vocatus est Paschalis.  Isti duo schismatici fuerunt quorum facta hic damnantur.  Ber.

 Irritas
Ut 9. q. 1, ordinationes.  Et intellige quantum ad executionem nisi cum eis fuerit dispensatum, infra, de schismat., fraternitati.  Vel nisi ordinatus probaret se nescivisse illum fuisse schismaticum qui ordinavit, ut 9. q. 1, ordinationes.  Simile 1. q. 1, si quis a simoniacis, quia tunc dispensatur cum eis, quia conferunt sacramenta dummodo in forma ecclesiae, sed non executionem quia eam non habent.

 Alienationes
Sic 12. q. 2, alienationes.

 Firmitate
Quia dum ecclesia habet pastorem haereticum vel schismaticum vacare intelligitur, supra, de praescrip., placuit.  Unde non valent quae a tali praelato fiunt in praeiudicium ecclesiae, 12. q. 2, si qua de rebus.  Sed pone quod talis praelatus acquisivit aliqua ecclesiae, videtur similiter quod non teneat, commodum enim cum incommodo compensari debet, ff. de negot. gest., si negotia.  Credo tamen quod illud in favorem ecclesiae introductum est, quod si acquirit, teneat, nec cassabitur quia quod favore alicuius introductum est non convenit in eius laesionem retorqueri, C. de legat., quod favore; et ff. de minor., si iudex.  Vincen.
 
X 5.08.02 Fraternitati

 Dispensatum
Nota quod non sufficit ad probandum dispensationem cum aliquo factam, quod a tali ordinatus est qui sciebat eum indignum, et qui cum eo poterat dispensare, supra, de cleri. coniug., diversis; et 51. dist., qui in aliquo, in fi.; 81. dist., quicumque, in fi., ubi deponitur concubinarius ordinatur ab eo, qui secum poterat dispensare.  Exigitur ergo ut intendat dispensare, quod expressa causa praesumitur, 50. dist., clerico iaciente; 16. q. 1, cum pro utilitate; 55. dist., priscis.  Poterit autem probari dispensatio per testes, vel si occultum est peccatum confiteatur episcopo in secreto et petat dispensationem et obtineat litteras super hoc.  Si vero publicum fuerit crimen et publice dispensatum est, postea accusari non poterit, supra, de fil. presbyt., ex tua; et supra, de accusat., de his.  Si vero dispensetur in occulto, adhuc potest accusari quia etiam post poenitentiam potest quis accusari, 33. q. 2, admonere.  Vincen.

 Potestatem
Alias nisi haberet potestatem, nil esset actum, supra, de consuet., ad nostram; et C. si a non comp. iud., et in privatorum.  Et hoc forte ideo dicit quia ipse quidem schismaticus conversus ad unitatem ecclesiae, et receptus in ordine suo, cum ordinato a se dispensare non posset sicut nec episcopus simoniacus cum ordinato a se dispensare non potest, 1. q. 5, praesentium, ibi, non episcopo, quasi dicat si pecunia esset data episcopo, ipse non posset dispensare cum eo qui dedit.  Et quia hic Papa non retinet sibi dispensationem, aliis permittere videtur.  Si enim ipse tantum dispensare posset, sibi hoc reservasset, ut supra, de haeret., excommunicamus itaque ยง sane.  Sed potius credo quod solus Papa possit dispensare cum eo qui scienter ordinem a schismatico recepit, arg. supra, de elect., quia diligentia.  Sicut Papa solus dispensat cum eo qui in apostasia ordinem recepit, infra, de apostat., consultationi.  Et hoc satis innuitur ex eo quod dicit, ab eo persona quae potestatem etc.  Io. tamen dicit quod episcopus dispensat cum schismatico, arg. 50. dist., ut constitueretur.  Ber.

