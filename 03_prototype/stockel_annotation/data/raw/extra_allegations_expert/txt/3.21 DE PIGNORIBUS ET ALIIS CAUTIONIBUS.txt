X 3.21 DE PIGNORIBUS ET ALIIS CAUTIONIBUS

X 3.21.01 Nullus presbyter

 Librum
Non prohibet obligari quasi sacrum, quia non benedicuntur libri.  Sed ideo, quia ex quo fuerunt in sacro usu, ad manus laicorum venire non debent, de conse. dist. 1, ligna; de conse. dist. 1, altaris; de conse. dist. 1, vestimenta; de conse. dist. 1, in sancta.  Vel eodem modo prohibentur obligari liber vel calix, sicut prohibentur alias res ecclesiae nisi in casibus necessitatis, supra, de rebus ecc. non alien., nulli, ut hic patet.  Tanc.

 Necessitate
Quae erit illa necessitas, puta si parochiani illius ecclesiae caperentur, 12. q. 2, sicut omnino.  Et pro pauperibus alendis et consimilibus, 12. q. 2, aurum habet.  Et causa captivitatis pignori dari possunt, ut in Auth. de non alien. aut perm. ecc. § his autem poenis, coll. 2.  Sed contra videtur C. quae res pign. oblig. poss., si monumento; et ff. quae res pign. vel hyp., pupillus § eam rem; et ff. de pignorib., sed et quod § quod emptionem, a contrario sensu.  Sed canones praevalent.  Gott.

X 3.21.02 Lator praesentium

 Lex
C. de act. et oblig., ob aes; et C. quae res pign. oblig. poss., filios; ff. de leg. 1, senatus § ulti.; in Auth. ut nulli iudic. lic. hab. § quia vero, coll. 9.  Nisi in casibus, ut qui ab hostibus detinentur, C. de capt. et de post. et red., ab hostibus; et C. de capt. et de post. et red., diversarum.  Pater enim potest filium obligare quandoque, quoniam et vendere potest in maxima necessitate, C. de patr. qui fil. distr., si quis.  Item ex consensu libera persona obligari potest, scilicet in obstagio, ut supra, de iureiur., ex rescripto.  Alias ordinarium est ut qui bonis cedit, liber vadat quo vult, C. qui bon. ced. poss., qui bonis; et infra, de solution., Odoardus.  Ala.

 Addici
Id est, adiudicari.  Quod verum est si bonis cedat, alias in carcerem detrudatur, C. qui bon. ced. poss., qui bonis, 1. resp.

X 3.21.03 Ex praesentium

 Necessitate
Si pro sua necessitate obligavit, non tenuit obligatio, arg. C. si res alien. pign., curator; et C. quae res pign. oblig. poss., qui filios.  Quia non obligantur nisi quae quis de rebus suis obnoxia facit.  Quare ergo praecipitur quod heres luat, cum ecclesia libere a creditore possit repetere, 10. q. 2, hoc ius § qui vero res; supra, de rebus ecc. non alien., si quis?  Forte de facto, quia nisi recolligerentur, ecclesia rehabere non posset.  Vel voluit hic Papa creditori prospicere, quia aliter ab herede presbyteri suum debitum consequi non potuit.  Vel est in optione ecclesiae, utrum velit alienantem vel recipientem convenire, 12. q. 2, si qua de rebus; et 12. q. 2, si quis qualibet.  Ala.  Et C. si tut. vel curat. interven., etiam in his; et C. si tut. vel curat. interven., etiam tutoribus, ad instar minoris ut ibi dicitur.  Ber.

 Filium
De matrimonio natum ante clericatum.

 Ex successione
Ex facto defuncti conveniuntur heredes, C. de evict., si parentes; et 12. q. 2, episcopus qui filios.  Et quia pater eius tutor ecclesiae fuit, heres tenetur insolidum, C. de hered. tut., heredes eorum.  Rich.

X 3.21.04 Illo vos

 Obligatis
Eo considerato quod inter contrahentes agebatur, ff. de ver. oblig., eum qui calendis.  Quia non quod scriptum est, sed quod gestum est, inspicitur, C. plus val. quod agit., acta; et C. plus val. quod agit., emptione; et infra, qui fil. sint legit., per tuas.

 Heredum
Id est, filiorum eius, quia non dicitur hereditas viventis sed defuncti, ff. de hered. vel act. ven., si hereditas.

 Proximos annos
Cum contractus sub hac forma celebratur, ut liceat emptori a contractu discedere, si emptio displiceat sibi.  Tunc usque ad sexaginta dies potest emptor a contractu discedere, non ultra, nisi hoc dictum sit quod quandocumque velit, possit recedere a contractu, ff. de aedil. edict., quod si nolit § ulti.

 Displiceret
ff. de rescind. vend., si convenerit.

 Pura
Id est, certis verbis, scilicet ut a verbis non recedatur.  Laur.

 Pignus
Scilicet mente contrahentium considerata.  Laur.

 Ex forma
Forma tamen inspicienda non est, ex quo constat de contractu, C. plus val. quod agit., in contractibus; et C. plus val. quod agit., acta.  Si autem dubium esset, standum esset scripturae, ff. de exerc. act., utilitatem § si is qui in navem.

 Per conditionem
C. de aedil. act., si praedium; ff. de contrah. empt., si res ita; ff. de lege comm., si fundus commissoria; ff. de in diem add., quotiens.

 Percepti
Hoc videtur potius facere pro ipso, quod contractus usurarius fuisset.  Sed hoc fuit contra naturam pacti, quia si aliquis rem vendit eo pacto quod quandocumque pretium restituerit rem ipsam recipiat, emptor lucratur fructus perceptos quousque pecuniam recipiat, C. de pac. inter emp. et ven., si fundum.  Et ideo praesumptio erat contra istum.  Sed dic quod non fuit venditio sed pignus, quia in pignore computantur fructus, sed in venditione non computantur, ut supra, de rebus ecc. non alien., ad nostram.  Et in legibus praedictis, quia iste creditor usurarius erat.

 Summam
Fuit expresse usurarium, 14. q. 3, plerique; et 14. q. 3, putant.

 Praesumitur
Sed videtur quod hoc non debeat obstare emptori quod aliquid ultra recipiat, ex quo fructus perceptos computat in pecunia recipienda.  Nam percipiendo fructos suos facit, ff. de in diem add., quotiens.  Respondeo: verum est, sed tamen tenetur eos restituere, ff. de in diem add., item quod dictum est.  Et hoc verum est quando alius emptor meliorem conditionem attulerit.  Io.

 Consueverit
Ita ex qualitate personae praesumitur talis contractus in fraudem usurarum factus.  Idem potest dici in contractu ubi poena apponitur, quae excedit legitimum modum usurarum, ff. de act. emp. et vend., Iulianus § idem; et C. de usuri., cum allegas.  Et est simile ubi praesumitur contra aliquem ex eo quod facere consuevit, ut ff. de pigner. act., vel universorum; ff. de usuri., qui semisses § 1; et ff. de Maced., item § quod dicitur; ff. de leg. 3, nummis indistincte.  Io.

X 3.21.05 Ex litteris

 Minutias
Et est simile quia exactio et solutio partium non minima incommoda habet, ut ff. fam. ercis., plane.  Ber.

 Viro dedisse
Deo duobus constare debet, quanta scilicet fuerit dos, quia alias non potest fieri restitutio ipsius, et quid ille R. aliqua possideret de bonis mariti illius mulieris, ut eatenus condemnatur.

 Favor
Quoniam mulier praefertur omnibus creditoribus qui habent personales actiones, vel qui habent tacitas hypothecas quantum ad dotem, sed non quo ad donationem propter nuptias, C. qui pot. in pign. hab., assiduis.  Sed non praefertur creditoribus habentibus expressas hypothecas.  Nam fiscus simile habet privilegium cum muliere, C. de privil. fisc., quamvis.  Et fiscus non praefertur prioribus creditoribus habentibus expressas hypothecas, ff. qui pot. in pign. hab., si pignus.  Ergo nec mulier praefertur eis.  Praecipua est enim causa dotis, ff. solut. matrim., dotium causa.  Io.

 Maleficium
Propter maleficium viri mulier puniri non debet, C. de donat. inter vir. et uxor., res uxoris; et C. ne uxo. pro marit., ob maritorum; et C. ad leg. Iul. maiest., quisquis § uxoris; et C. de bon. damn., si quis; et C. de bon. damn., authen. bona.  Nec etiam propter delictum patris, C. solut. matrim., secundum rationem.  Nisi in casu C. in quib. caus. pign., satis.  Ber.

 Obligata
Hoc privilegium dotis, quod omnia bona mariti sint obligata uxori, non extenditur ad paraphernalia, C. de pac. convent., si mulier.  Nec ad donationem propter nuptias, C. qui pot. in pign. hab., assiduis, in fi.  Et sic omnia bona praelati sunt obligata ecclesiae, si male administraverit.  Et forte ob hoc dicit capitulum quod res episcopi eodem privilegio gaudent quo et res ecclesiae, 16. q. 1, similiter.  Sicut et res tutoris pupillo, C. in quib. caus. pign., si mater.  Hoc privilegium non habent mulieres quae catholicam non percipiunt communionem, C. de haeretic., privilegia; et C. de haeretic., authen. item privilegium.  Laur.

 Cum suo onere
Sic infra, de decim., pastoralis; et infra, de decim., cum non sit; 16. q. 1, si quis laicus; C. de distract. pign., si debitor; C. in quib. caus. pign., certum; et ff. de contrah. empt., alienatio; ff. de pacti., inter debitorem.

X 3.21.06 Cum contra

 Perceptum
Immo et quod percipi potuit, computandum est, C. de part. pig., cum pignoris.

 Fructus
Fructus intelliguntur qui supersunt deductis expensis, C. de fruct. et lit. exp., hoc fructuum.

 Canonicas
Infra, de usur., quoniam; C. de pigner. act., quod ex operis; et C. de pigner. act., creditor qui praedium.

 Computari
Nisi in casibus supra, de feud., insinuatione; et infra, de usur., plures; et infra, de usur., conquestus; et infra, de usur., salubriter.

 Extenuassent
Non enim potuit primus creditor in plus obligare pignus secundo creditori quam ei fuerat obligatum, infra, de don. int. vir. et uxor., nuper; et ff. de regul. iur., nemo plus; et ff. de usufru., quod nostrum; et infra, de iure patron., quod autem, in fi.  Arg. contra ff. de acq. rer. dom., non est novum.  Tanc.

 Restituendas
Tenetur enim creditor pignoratitia actione, si pignus deterioraverit, C. de pigner. act., quod ex operis.  Sic et res commodata reddita non videtur, si deteriorata reddatur, ff. commodat., si mihi § 1.

X 3.21.07 Significante

 Recolligeret
Id est, redimeret.

 Commissoriae
Sic pactum legis commissoriae fit hoc modo: vendo tibi fundum Titianum certo pretio puta decem, pacto tali adiecto quod si usque ad mensem non solveris decem, fundus sit inemptus.  Quod hic pure venditum est, potest sub conditione resolvi, et est in potestate venditoris utrum velit venditionem resolvi, quia istud pactum venditoris causa apponitur, ff. de lege comm., si fundus; et ff. de lege comm., cum venditor.  Arg. contra quod sit conditionalis talis venditio, ff. de pignorib., si fundus § ulti.; et ff. de contrah. empt., Titius, 1. resp.  Sed ibi potius conditionalis venditio contrahitur.  Sed pactum istud legis commissoriae in pignoribus improbatur per C. de pac. pign., qui pactus; et C. de pac. pign., quoniam, ut dicit hic.  Rich.

 Certum
Ergo non imputatur domino malitia nuncii vel procuratoris, si modo credebatur idoneus, ut hic videtur et ff. commodat., argentum.  Sic C. qui pet. tut., cum a matribus.  Arg. contra supra, de offi. deleg., cum olim abbas; et ff. de praescr. ver., apud § ulti.; et 3. q. 7, in gravibus.  Io.

 Si est ita
Arg. quod iuramentum contra legem factum servandum est, quasi diceretur si non est ita, servabitur iuramentum.  Verba ista si est ita reseruntur ad id quod dicit per eum quem certum nuncium etc.  Arg. contra supra, de for. compet., si diligenti, in fi., ubi de hoc.

 Iuramento
Arg. contra supra, de iureiur., cum contingat, ibi solvitur.

X 3.21.08 Cum constet

 Successisse
Scilicet ex testamento filii, quia si ab intestato decederet et filius non habuisset descendentes, parentes in totum succedunt secundum tenorem illarum authenticarun C. ad Tert., authen. defuncto; et C. suis et leg. lib., authen. in successione; et etiam in Auth. de hered. ab intest. § consequens, coll. 9; et in Auth. de hered. ab intest. § 1, coll. 9; et in Auth. de hered. ab intest. § 2, coll. 9, unde sumptae sunt authenticae, C. suis et leg. lib., authen. in successione.

 Cautionem idoneam
Nomine cautionis nuda promissio intelligitur, C. de ver. sig., sancimus.  Sed cum additiur idonea vel sufficiens, pignoratitia vel fideiussoria intelligatur, ff. mand. vel cont., si mandato Titii § ulti.; et ff. de fideicommi. liber., ergo quamdiu § adiici; et Inst. de rerum div. § venditae.  Et sicut in casu isto pignora vel fideiussores dantur, sic supra, de sequestra., ad hoc, satisdationem desiderat haec cautio ad arbitrium boni viri, C. de usufruct. et habit., usufructu constituto.  Et haec cautio non potest a testatore remitti, C. de usufruct. et habit., si usus fructus; et C. ut in poss. legat., scire.  Cum favore heredis sit introducta, sed ipse heres potest remittere, ff. ad leg. Falc., potest.

 Utatur
Usufructus est ius utendi fruendi rebus alienis salva rerum substantia, ff. de usufru., usus fructus est.  Et est ius in corpore, quo sublato ipsum tolli necesse est, ff. de usufru., est enim.  Et ideo dicitur rebus alienis, quia res sua nemini servit, ff. de servitu. urb. praed., in re communi; et ff. si ususfruct. pet., uti frui, in princ.

 Utatur
Hoc dicitur ad differentiam utilis dominii, quod in rebus aliis habetur, ut est emphyteuta et feudatarius qui habent utile dominium.

 Fruatur
Hoc dicitur ad differentiam nudi usus, quia minus est in usu quam in usufructu, Inst. de usufru. § minus.  Et clerici possunt dici usuarii, quia nec possunt vendere nec testari nec donare, sed victu tantum et vestitu contenti esse debent, ut 10. q. 2, episcopus habeat.  Ber.

 Salva rerum substantia
Id est, ne in totum pereat substantia, unde tenetur reficere aedes, quoniam ad eum omnes fructus pertinent, ff. de usufru., usufructu legato; et ff. de usufru., hactenus, alias est § illius praedictae legis; et C. de usufruct. et habit., eum ad quem, unde cautio praestitur.

 Immobilibus
Haec autem cautio interponi debet sive res sit mobilis sive immobilis sive soli, ut hic, et ff. usufruct. quem. cav., si cuius rei.  Et appellatione mobilium etiam sese moventia continentur, ff. de ver. sig., moventium.  Et arbitrio boni viri praestare debet, ut hic dicit; et C. de usufruct. et habit., ususfructus; et ff. de usufru., item si fundi.  Et continet cautio ista duas causas.  Unam de utendo fruendo arbitrio boni viri.  Aliam de restituendo finito usufructu, ff. usufruct. quem. cav., si cuius rei, 1. resp.; et ff. usufruct. quem. cav., si cuius rei § haec stipulatio.  Quandoque tamen remittitur haec cautio, cum certum est proprietatem redire ad usufructuarium, ff. usufruct. quem. cav., si ususfructus § plane.  Item in fisco usufructuario, ff. ut leg. seu fid. serv., legatorum § si ad fiscum.  Item cum ususfructus pertinet ad patrem in rebus filii, C. de bon. quae liber., cum non solum § haec procul dubio.  Constituitur autem usufructus in fundo rustico, et in aedibus, et in servis, et caeteris rebus, scilicet gemmis, annulis, libris, ff. de usufru., sed et si quid § 1; et ff. de usufru., sed et si quid § 2; et ff. de usufru., statuae; et ff. de usufru., item si fundi, § 1, in princ.; et ff. de usufru., omnium praediorum § 1; et ff. de usufru., omnium praediorum, 1. resp.

 Viri
Id est, iudicis, ff. de ver. oblig., continuus § cum ita.

 Pecuniam
In his vero quae usu consumuntur proprie ususfructus non potest constitui, quia neque naturali iure potest fieri, quia non potest esse salva rei substantia neque civili, quia ita dantur usufructuario, ut fiant huiusmodi recipientium usumfructum, puta vinum, aleum, frumentum et consimilia.  Item pecunia numerata quae assidua permutatione et commistione consumitur, Inst. de usufru. § constituitur; et ff. de solut., si nummi alieni.  Utilitatis tamen causa constituitur ususfructus vel quasi ususfructus, quia ille cui dantur huismodi res, satisdat de tanta pecunia restituenda vel aestimatione aliarum rerum, ut hic dicit, et Inst. de usufru. § constituitur; et ff. de usufruct. ear. rer., senatus; ff. de usufruct. ear. rer., sed de pecunia; et ff. de usufruct. ear. rer., post quod; et ff. de usufruct. ear. rer., si vini.  Et finitur morte fructuarii et capitis diminutione, ut lege praedicta ff. de usufruct. ear. rer., si vini, maxima et media, Inst. de usufru. § finitur.

 Compellatis
Sed si non potest satisfacere, quid erit?  Dicunt quidam, sufficit si iuret, in Auth. ut nulli iudic. lic. hab. § si vero crimen, coll. 9 arg.  Azo dicit quod non habebit usumfructum, ff. de usufruct. legat., uxori.  Ber.

