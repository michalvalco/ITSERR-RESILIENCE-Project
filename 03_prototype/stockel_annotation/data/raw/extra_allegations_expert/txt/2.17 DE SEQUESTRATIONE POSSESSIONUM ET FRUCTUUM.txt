X 2.17 DE SEQUESTRATIONE POSSESSIONUM ET FRUCTUUM

X 2.17.01 Ad hoc

 Officio
Allegabat legem illam, ff. de re iud., iudex; et supra, de offi. deleg., in litteris.  Et male, quia illud locum habet cum pronunciatur super proprietate et non super possessione, vel si hoc tantum esset ei commissum.

 Eiecit
Sed numquid anno elapso erit possessor?  Dictum est de hoc supra, de dolo et contu., contingit.  Item numquid abbas posset petere restitutionem tamquam spoliatus?  Et ibidem de hoc dicitur.

 Indistincte
Nota quod sic committitur causa simpliciter, puta: committimus tibi causam, quae inter tales vertitur super talibus rebus.  Tunc tam causa possessionis quam proprietatis commissa intelligitur, ut hic dicitur, et arg. C. de rei vend., ordinarii; et supra, de caus. poss. et propr., pastoralis; et infra, de testib., significaverunt.  Sed si causa possessionis tantum commissa est, non possunt cognoscere de proprietate, quia cui commissa est causa violentiae tantum, de proprietate cognoscere non potest, et uno et eodem tempore causa possessionis et proprietatis diversis iudicibus committi non debet, quia continentia causae dividi non debet, ut hic dicit, et C. de iud., nulli; et supra, de caus. poss. et propr., susceptis.  Sicut causa proprietatis et ususfructus apud eundem iudicem sunt trahendae, ff. de liber. caus., si pariter; et ff. de quib. reb. ad eun. iud., si inter; et ff. de quib. reb. ad eun. iud., cum ex pluribus.

 Arbitrio
In hoc ipso Celestinus peccavit, quia non debuit facere sequestrationem nisi in casibus qui notantur infra, de sequestra., dilectus; et infra, de sequestra., ab eo.  Unde revocavit sequestrationem, ut infra patet.

 Sequestrari
Hoc ideo facit, quia cum res apud sequestrum deponitur, neuter litigantium possidet illam rem, ff. deposi., licet § rei depositae.  Nisi hoc dictum sit in sequestratione, ut tantum causa custodiae deponatur apud sequestrum, ff. de acq. poss., interesse puto.  Et sic possessio postea restituitur illi qui obtinet in proprietate, ut sequitur, quia proprietas trahit ad se possessionem, supra, de caus. poss. et propr., cum dilectus.  Et sequestratio ista facta fuit apud Vercellenmsem et Novariensem episcopos.

 Expensas
Sic supra, de eo qui mitt. in poss. caus., cum venissent, in fi.; et supra, de dolo et contu., cum dilecti, in fi.; et supra, de dolo et contu., finem, ubi satis de hac materia.

 Oblatae
Coram Reginensi et Mutinensi episcopis.  Nam archiepiscopus Mediolanensis obtulit cautionem standi iuri infra annum super possessionibus illis, de quibus abbas fuit missus in possessionem causa rei servandae per episcopum Veronensem.  Sed archipepiscopus abbatem expulit de possessione, ut dictum est.

 Propter hoc
Id est, propter vitium contumaciae, C. de iud., sancimus.

 Sufficientem
Nota quod in casu isto sufficiens cautio est praestanda, scilicet pignora vel fideiussores, ff. mand. vel cont., si mandato § ulti.  Et non nuda, id est, sola promissio, ut dixi supra, ut lite non cont., quoniam § in aliis; et C. de ver. sig. § sancimus.

X 2.17.02 Dilectus filius

 Distrahunt
Nota quod ille qui mittitur in possessionem causa custodiae, sive agatur reali actione sive etiam personali, infra annum non facit fructus suos sed custodire eos debet, non distrahere, ut si infra annum reus recuperare voluerit possessionem, restituantur ei fructus.  Expensae tamen necessariae pro fructibus percipiendis factae primo debent deduci, quia illae in nullo casu prohibentur, ff. fam. ercis., fundus, 1. resp., in fi.  Si vero non veniat infra annum, tunc primo anno elapso lucratur omnes fructus.  De hoc dictum est supra, de dolo et contu., contingit, et hoc in reali.

 Sequestrari
Nota quod possessor lite pendente non debet removeri de possessione nec ab ea sequestrari, ut supra, de sequestra., ad hoc; et 16. q. 4, volumus; et 8. q. 4, nonne; et C. de probation., possessiones; et supra, ut lite penden., per totum; et C. de prohib. sequest., quotiens.  Quandoque tamen fit sequestratio in casibus, ut cum quis dilapidat fructus quos servare debet, ut hic, et in capitulo sequenti infra, de sequestra., ab eo.  Item cum appellatur ab executore mero, tunc sequestratio fit rei immobilis, et fructus etiam rei immobilis sequestrantur apud possessorem remanente iure possessionis, C. quor. app. non rec., ab executore.  Item cum persona a qua res mobilis petitur, suspecta est, ff. qui satisda. cog., si fideiussor § ulti.  Item si timetur de dilapidatione, ff. de appellat., imperatores, in fi.  Item si quis proclamet in libertatem, sequestrantur res eius, C. de assert. toll., expeditam § 1; et C. quib. ad lib. proc. non lic., de latronum; et C. quib. ad lib. proc. non lic., si quis; et C. de ordi. cog., si quando.  Item si colonus velit possessiones conductas deserere, C. de agric. et cens., si qui adscripticiae, lib. 11.  Item si maritus vergat ad inopiam, sequestratur dos, ff. solut. matrim., si cum dotem § si vero; et C. de iure dot., in rebus, in fi.; in Auth. de aequal. dot. et prop. nupt. don. § illud quoque, coll. 7.  Item si timetur de saevitia viri, nec potest ei caveri, supra, de restit. spol., litteras, ad fi.  Aut etiam cum timet sponsam corrumpi, infra, de spons., cum locum.  Item cum aliquid est de familia iudicis, ff. de off. praes., senatusconsulto, in fi.  Item propter contumaciam, supra, de dolo et contu., ex litteris.  Et hoc fit ut mitius agatur cum contumace, ut ibi dicitur.

X 2.17.03 Ab eo

 Si dissipentur
Sic C. quor. app. non rec., ab executore; et ff. de appellat., imperatores, in fi., unde haec decretalis sumpta est.  De hoc satis dicitur supra, de sequestra., dilectus.  Et secundum hanc decretalem intellige quod dicitur 2. q. 6, quotiens 2.  Et hoc ideo quia si confirmabitur sententia, debet fructus perceptos post litem non contestata, restituere cum ipsa re, C. de rei vend., certum.

