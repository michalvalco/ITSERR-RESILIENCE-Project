X 2.14 DE DOLO ET CONTUMACIA

X 2.14.01 Ad haec

 Multotiens
Non ergo semper, quia aliquando contumax excommunicatur, ut supra, ut lite non cont., quoniam § ulti.

 Causae rei servandae
In qua iudex eum tueri debet, ff. ne vis fiat ei qui in poss., ait praetor § 1.  Arg. infra, de simon., querelam, in fi.; et ff. de orig. iuris, necessarium § post originem.

 Custodiendam
Qui enim in possessionem mittitur ex primo decreto, tantum custos efficitur et non possessor, infra, de eo qui mitt. in poss. caus., si adversarius.  De hoc plene dicitur infra, de dolo et contu., contingit.

 Nancisci
Licet impediatur ab adversaio ne possessionem nanciscatur, semper tamen intelligitur possidere, arg. ff. de reb. auct. iud. poss., quamvis.  Et est expressum infra, de dolo et contu., contingit.  Si vero impediatur per alium, ille tenetur ei ad interesse, ff. quib. ex caus. in poss. eat., si quis creditorem.  Hoc intelligo si fuerit solvendo, alias obtinet quod dictum est, arg. ff. de dolo mal., et eleganter § si dolo; ff. de eo per quem fac. erit, ex hoc edicto, 1. resp.

 Rigor
Arg. quod subtilitas iuris sive rigor secundum canones non est servandus, ut supra, de restit. spol., saepe, ubi de hoc.  Et ita videtur quod rigor ille Inst. vi bon. rapt. § 2, vers. sed nedum talia; et 27. q. 2, priusquam; et C. und. vi, si quis in tantam; et 16. q. 6, placuit.  Non debeat secundum canones servari, arg. supra, de restit. spol., saepe; et supra, de iuram. calumn., litteras; et infra, de rapt., cum causam; et infra, de rapt., accedens; et 2. q. 7, lator; et 16. q. 1, frater noster; 12. q. 2, nulli.  Rigor talis non servatur in causis ecclesiarum et minorum, quibus consulitur beneficio restitutionis, sed in causis privatorum bene servatur, ut C. und. vi, meminerint; et C. und. vi, si quis in tantam.  Et quod dicitur in 16. q. 6, placuit, causae suae detrimentum patiatur.  Hoc verum est quo ad iudicium possessorium secundum quosdam, sed a proprietate non repellitur, ut ibi in fine dicitur.  Vel ipse non stabit in causa pro re illa, sed clerici illius ecclesiae.  Vel potest intelligi detrimentum patietur in rebus propriis, 12. q. 4, quicumque.

 Non periclitatur
Cum enim nullum fiat ei praeiudicium ex hoc, non expedit quod rigor servetur.  Sed si iustitia periclitaretur, ex hoc puniretur ad interesse, ff. ne vis fiat ei qui in poss., ait praetor, 1. resp. § haec verba; et ff. uti poss., si duo § ulti.  Ad expensas tamen punitur, infra, de dolo et contu., ex litteris; et supra, ut lite non cont., quoniam § in aliis; et infra, de poeni., calumniam; et supra, de arbitr., dilecti.  Sed hoc ideo dicit, quia iudex ecclesiasticus non imponit poenam sive mulctam quam imponeret saecularis, ff. si quis in ius voc. non ierit, ex quacumque § si quis, ibi extraordinariam poenam imponit.

X 2.14.02 Ex litteris

 Contumaciter
Multis modis committitur contumacia.  Quandoque attenditur respectu non venientis, ut hic, et infra, de dolo et contu., cum dilecti, ad fi.  Quandoque respectu non restituentis, ff. de rei vend., qui restituere.  Quandoque respectu non respondentis vel obscure respondentis, quod idem est ac si non responderet, ff. de interrog. act., de aetate § qui tacuit; et ff. de interrog. act., de aetate § nihil.  Quandoque respectu non iurantis, ut ff. de iureiuran., manifeste.  Quandoque respectu recedentis infecto negotio, infra, de dolo et contu., prout; et 11. q. 3, certum; et supra, de procurat., constitutis; 18. dist., si quis autem; et supra, de iudic., de Quodvultdeo.  Et quandoque respectu non exhibentis, ff. de appellat., creditor § iussus.

 Religionis
Arg. quod cum religiosis mitius agendum est, 12. q. 2, religiosam; et ff. de rel. et sump. fun., sunt personae, in fi.

 Sequestrari
Hoc de iure fieri non debet nisi in casibus infra, de sequestra., ad hoc; et infra, de sequestra., ab eo, ubi de hoc.  Sed de gratia hoc fecerunt, cum debuissent monachos misisse in possessionem causa rei servandae, supra, ut lite non cont., tuae; et supra, ut lite non cont., quoniam § in aliis.  Sed hic noluerunt servare talem rigorem.

 Praeiudicare prioribus videbantur
Quo ad opinionem illorum canonicorum, sed non est ita.

 Indiffinite
Propter talem mentionem generalem seu indiffinitam, priores litterae non revocantur per posteriores, sed expressam debent facere mentionem de prioribus, supra, de offi. deleg., ex litteris, in princ.; et infra, de re iudic., inter monasterium; et infra, de cohab. cler. et mul., super eo.

 Expensas
Sic supra, de rescript., caeterum, in fi.; et supra, de rescript., ex parte S; et supra, de rescript., quia nonnulli, ubi de hoc; et infra, de appell., ut debitus.  Ber.

X 2.14.03 Causam quae inter

 Adversarius
Scilicet R. filius Agathae, qui fuerat actor, ut patet infra, qui fil. sint legit., causam quae 1.

 Legitime citatus
Trinis edictis vel uno peremptorio pro omnibus, 24. q. 3, de illicita; et ff. de iud., ad peremptorium; et ff. de iud. nonnumquam.

 Ad domum
Nota quod citandus est semper aliquis si invenitur, 4. q. 5, quisquis; et infra, qui matrim. acc. poss., relatum; et infra, de dolo et contu., venerabilis, in fi.; et infra, de eo qui mitt. in poss. caus., si adversarius.  Demum citari debet procurator, si quem dimisit, quem tenetur dimittere quilibet.  Et maxime postquam est citatus, alias procederetur contra eum tamquam contra contumacem denunciationibus ad domum vel ad ecclesiam absentis factis, ut hic, et infra, de dolo et contu., venerabilis; et infra, de eo qui mitt. in poss. caus., si adversarius; et ff. ex quib. cau. maio., item ait § haec autem.  Et amici sunt requirendi, ut ff. ex quib. cau. maio., ergo; et ff. de damn. infect., dies § praetor; 16. q. 3, placuit § si autem praesidem; et ff. de liber. agnosc., senatus, 1. resp.; et ff. quib. ex caus. in poss. eat., haec autem.  Praeterea dicitur hic, receptis testibus alterius partis ad sententiam procedatis.  Et ideo contradicit expresse infra, de eo qui mitt. in poss. caus., si adversarius, ubi dicitur quod si citatus procuratorem non dimisit, denunciatione ad domum facta, causa custodiae in possessionem mittatur actor vel excommunicetur, si missio fieri non potest, et hic dicit quod testes etc., et supra, ut lite non cont., quoniam § in aliis; et supra, ut lite non cont., tuae.  Qualiter ergo intelligitur haec decretalis?  Dicas quod haec non contradicit illis, quia in alio casu loquitur.  Contraria locum habent quando reus est contumaciter absens, nec dimisit procuratorem.  Tunc lite non contestata mittitur actor in possessionem causa custodiae.  Haec decretalis loquitur quando actor est absens et reus praesens.  Tunc enim contra actorem absentem recipiuntur testes lite non contestata, et sententia potest fieri, ut dicit in fine.  Et sic loquitur etiam C. quom. et quan. iud. sent. prof., authen. qui semel; et in Auth. de litigios. § omnem, coll. 8.  Et R. filius Agathae contra quem proceditur erat actor et F. reus, ut patet infra, qui fil. sint legit., causam quae 1.  Et ille R. impetravit litteras illas quibus habebat contra F. super hereditate avi sui, et F. impetravit litteras istas et illas supra, de offi. deleg., causam quae.  Et iste F. impetravit remotionem unius iudicis, et fecit addi illud quod hic dicit, scilicet in verbo caeterum.  Quidam dixerunt quod lis fuit hic contestata.  Sed non est verum.  De hoc plenius dicetur infra, de dolo et contu., prout.  Ratio est quare in absentia actoris recipiuntur testes lite non contestata, et non in absentia rei contumaciter absentis, quia maior est contumacia actoris quam rei, etsi actor non venit, qui alium ad iudicium provocavit, praesumitur potius contra ipsum quam contra reum absentem.  Unde rei fugientes appellantur, ut in lege C. de iud., properandum § et si quidem, in glossa fugiente.  Et actor debet uti intentione ad implendam suam causam, reus debet extenuare causam, 4. q. 4, nullus umquam; et in Auth. de litigios. § omnem, coll. 8, ubi redditur haec ratio.  Et ideo potius parcitur reo, quia facit id a quo denominatur.  Actor vero contrarium eius quod debet, et eo absente possunt recipi testes et sententia servi, et quia favor consideratur ex parte rei, quia rei favorabiliores sunt quam actores, et ideo iura voluerunt eis potius subvenire, cum prima facie sit praesumptio pro eis, infra, de probat., ex litteris.  Et ne sit in potestate actoris cum voluerit reum vexare, et ideo necesse habet litem usque ad finem perducere, si reus voluerit, ut in authentica praemissa C. quom. et quan. iud. sent. prof., authen. qui semel.

 Formam
Infra, qui fil. sint legit., causam quae 1.  Ber.

X 2.14.04 Prout nobis

 Contumaciter
Contumax est qui debet parere, non paret, ff. de iud., contumacia.  Alias latitare non videtur, qui si praesens esset, non compelleretur respondere, ff. de iud., non videtur; et ff. de peculi., eo tempore, in princ.; et ff. si quis in ius voc. non ierit, ex quacumque.  Alios modo contumaciae habes supra, ut lite non cont., quoniam § 1.  Et alios modos notavi supra, de dolo et contu., ex litteris.

 Cautionem
Nota quod sola promissio sufficit pro cautione ista, ubi non fuit excommunicatus vel data possessio, ff. de iud., consensisse § sed si dubitetur.  Et non obstante iuratoria cautione ex iusta causa poterit appellare, ff. qui satisda. cog., qui iurato; et infra, de appell., ad haec praeterea.  Nec etiam poena committeretur si esset apposita, ff. rem rat. hab., cum minor § falsus; et ff. iudi. solv., cum apud.  Sed hic non appellavit ex iusta causa.  Et ideo dicit iuramento contempto, unde incidit in periurium.

 Advocati
Quando induciae dandae sint praetextu advocati, dictum est supra, ut lite non cont., ad hoc.

 Instante
Perinde est ac si a iudice interrogaretur, ff. de interrog. act., si sine § 1.  Et per talem interrogationem et responsionem fuit litis contestatio facta, ut dicitur in fine.  Nec distinguitur per quem fiat interrogatio, supra, de litis contest., olim, in glossa.  Et intelligo libellum super decimis illis porrectum in quo decimae petebantur.  Et hoc satis colligitur ex ipsa littera, ubi dicit: decimas de quibus contentio erat, licet quidam dixerint quod libellus non fuerit hic porrectus.  Et per hoc volunt probare quod sine libello possit iudicium exerceri.  Vel potest intelligi instante actore, id est, ad instantiam actoris iudex ipsum interrogavit, et reus respondit quod quadraginta annis possedit.  Sed veritas fuit quod actor interrogavit, ut patet in antiqua.  Et satis potest valere talis contestatio, sicut valet responsio ad interrogationes adversarii facta, ff. de interrog. act., si sine.

 Ad convincendam
Nota dilationem dari ad convincendam malitiam.  Simile in Auth. ut cum de appellation. cog. § sed hoc, coll. 8; et C. de iud., authen. iubemus; et infra, de dolo et contu., cum olim.  Immo etiam iudex ei facere gratiam potest post peremptorium edictum, ut iterum citet ipsum, supra, de offi. deleg., consuluit.

 Utpote
Expressivum veritatis est, sicut illud: vidimus gloriam eius, gloriam quasi unigeniti etc.  Et patet hoc ex eo quod potest fieri sententia, ut infra sequitur.

 Terminetis
Si liquet de causa vel liquere potest, quia possunt recipi testes.  Vel si non liquet vel liquere non potest, adiudicabitur tantum ei possessio.  Ideo nota cum aliquis convenitur actione reali, et fuerit absens per contumaciam, ita distingue: aut lis est contestata aut nullo modo contestata.  Si lis est contestata, ut hic, aut liquet de causa vel potest liquere aut non.  Si liquet de causa vel potest liquere, quia recepti sunt testes et instrumenta producta et confessiones factae vel possunt recipi, tunc procedatur ad sententiam diffinitivam secundum merita causae absolvendo vel condemnando, secundum tenorem illius legis C. de iud., properandum § sin autem; et hic, et 3. q. 9, decernimus.  Si autem non liquet nec liquere possunt, quia actor nullos testes inducit vel instrumenta per quae possit probare de iure suo, tunc adiudicanda est possessio tantum actori, salva quaestione proprietatis absenti, ut hic dicitur, et C. quom. et quan. iud. sent. prof., consentaneum.  Et erit statim verus possessor.  Si vero lis est quasi contestata, saltem ad interrumpendam praescriptionem, puta cum quis convenitur qui possidet nomine alieno, domino in iudicio nominato et facta denunciatione et ipso legitime citato si non venerit, tunc adiudicatur possessio ipsi actori, salva quaestione proprietatis absenti, supra, ut lite non cont., quoniam § quod si super rebus; et C. ubi in rem act., si quis.  Et ita idem est quando lis est contestata et non liquet de causa, sicut quando est quasi contestata.  Si vero nullo modo lis est contestata reo contumaciter absente, tunc mittendus est actor in possessionem rei petitae causa custodiae, supra, ut lite non cont., quoniam § in aliis; et C. de praescri. trig. vel quad. ann., si quis emptionis § sed et si quis; et infra, de eo qui mitt. in poss. caus., si adversarius.  Et tunc reus usque ad annum poterit recuperare possessionem restitutis expensis et praestita cautione iudicio sisti.  Anno elapso non auditur nisi super proprietate, ut in praedictis concordantiis supra, ut lite non cont., quoniam § in aliis; et C. de praescri. trig. vel quad. ann., si quis emptionis.  Et haec vera sunt reo absente et actore praesente.  Si vero actor fuerit absens contumaciter reo praesente, et petente ut in causa procedatur, tunc si lis sit contestata, locum habet quod dicitur C. de iud., properandum § et si quidem.  Si vero lis non sit contestata, locum habet C. quom. et quan. iud. sent. prof., authen. qui semel; et supra, de dolo et contu., causam quae.  Quia in casu isto possunt recipi testes lite non contestata, si reus petierit, secundum quod dicit praedicta authentica C. quom. et quan. iud. sent. prof., authen. qui semel; et supra, de dolo et contu., causam quae.  Et haec vera sunt in actione reali.  In personali vero actione reo absente locum habet quod dicitur supra, ut lite non cont., quoniam § si autem; et C. de bon. auct. iud. poss., authen. et qui iurat.  Tunc enim mittitur actor in possessionem bonorum ipsius rei pro modo debiti declarati in libello, ut ibi dicitur.  Si vero est talis causa quod actor non possit mitti in possessionem, debet reus excommunicari, supra, ut lite non cont., tuae.  Et sive sit actio personalis sive realis, iudex illam poenam potest imponere quae magis timeatur ad alteram postea processurus, ut in decretali supra, ut lite non cont., quoniam, in fine.  Quia hoc solum bene agitur etc., 23. q. 5, prodest, in fi.

X 2.14.05 Finem litibus

 Finem litibus
Simile infra, de dolo et contu., venerabilis; C. de agric. et cens., litibus, lib. 11; et C. de iud., properandum, in princ.; et infra, de re iudic., iurgantium.

 Sine dispendio
Supra, de elect., cum inter universas § quia vero; et supra, ut lite non cont., quoniam § 1.

 Diu vacare non possunt
Infra, de concess. praeben., nulla § cum vero; et supra, de elect., ne pro defectu; et 50. dist., postquam.

 Fundaverit
Vel per testes vel per instrumenta vel per confessionem vel per evidentiam facti, ut supra, de restit. spol., cum ad sedem, in fi.; et C. de exception., si quidem.  Vel etiam praesumptive, C. de probation., sive.  Vel ipso communi iure, 16. q. 7, omnes basilicae; et 18. q. 2, monasteria.

 Exceptionem
Hic patet quod exceptio peremptoria potest obiici publicatis attestationibus ex eo quod dicit: fundata intentione alterius partis.  Sic infra, de testib., de testibus, ubi de hoc; infra, de cognat. spir., ex litteris.

 Expensas
Sed numquid habet locum quod hic dicit in expensis in exceptionibus dilatoriis quae proponuntur ante litem contestatam?  Quidam dicunt quod sic, arg. supra, de rescript., caeterum; et supra, de dolo et contu., ex litteris.  Ego credo quod hic distinguendum est, quod si calumniose proponat aliquis exceptionem dilatoriam ante litem contestatam, et de hoc constat evidenter, tunc debet condemnari, arg. supra, de rescript., caeterum; et supra, de rescript., quia nonnulli; et supra, de dolo et contu., ex litteris.  Quia ibi evidenter apparet de malitia ipsius, alias non credo excipientem condemnandum in expensis ante litem contestatam, nisi constet de malitia ipsius, et praecipue si super hoc iuratum esset de calumnia.  Arg. huius litterae a contrario sensu ex eo quod dicit: postquam altera pars intentionem suam fundaverit, ergo ante litem contestatam non videtur condemnanda pars excipiens, cum hoc habeat a iure quod possit proponere exceptionem, infra, de except., pastoralis.  Et praecipue ubi habet versimilem causam excipiendi.  Sed expensae quae praestantur propter contumaciam partis alterius, illae indistincte praestantur, qualecumque causam litigandi habuerit ille cui praestantur, infra, de dolo et contu., cum dilecti, in fi.; et infra, de sequestra., ad hoc, in fi.; supra, ut lite non cont., quoniam § in aliis; C. de iud., sancimus; et C. quom. et quan. iud. sent. prof., authen. qui semel; et ff. de iud., eum quem temere; et in concilio Lugdunensi infra, de dolo et contu., extravag. actor, quae est Inno. iiii.  Et tales expensae statim sunt praestandae antequam audiatur, supra, ut lite non cont., quoniam § in aliis; et C. de iud., sancimus.  Item illud regulare consuevit esse, ut in fine litis victus victori in expensis litis condemnetur, infra, de poeni., calumniam; et supra, de maior. et obed., humilis; et in Auth. de iudicib. § oportet, coll. 6; et C. de episc. et cler., authen. generaliter § et si.  Sed in casu isto differentia est a proximo casu.  Unde hic distinguitur sicut in priori, utrum habuerit probabilem causam litigandi vel non, et utrum sit iuratum de calumnia vel non.  Si est iuratum de calumnia, puta quia talis causa est ubi iuratur.  Tunc non debent condemnari in expensis, quia non est versimile quod aliquis sit immemor suae salutis, ut 1. q. 7, sancimus, vers. et licet.  Quia iuramentum de calumnia ad omnia quae emergunt et incidunt in causa post litem contestatam extenditur, C. de iureiuran., authen. hoc sacramentum.  Et tunc non debet condemnari, etiam si deficiat in exceptione opposita.  Et ita non debet condemnari victus victori in expensis, cum probabilem causam habere praesumatur litigandi, arg. infra, de sent. excom., sacro § cumque adversus; et ff. de leg. 2, qui solidum § etiam.  Alioquin metu expensarum dimitteret quis ius suum indefensum, ff. de pet. hered., illud.  Et hoc intelligo nisi constet de calumnia seu malitia, quia tunc condemnabitur in expensis, quia prima praesumptio tollitur per sequentem.  Si vero non est iuratum de calumnia, puta quia causa est spiritualis, tunc debet condemnari in expensis, qui deficit in probatione exceptionis propositae fundata intentione actoris, ut hic dicit, quia eo ipso quod non probat, praesumitur malitiose excepisse, in quo casu potest intelligi haec decretalis.  Et hic posset requiri iuramentum quod malitiose non opponat exceptionem, arg. supra, de elect., cum dilectus § nos vero, in glossa iuramento; et supra, de restit. spol., litteras § praeterea.  Cum iam sit probata intentio et praesumptio pro ipso contra excipientem.  Et sic intelligo etiam de expensis totius causae.  Alii dicunt quod nulla distinctio est facienda, et eo ipso quod succumbit, malam causam praesumitur habuisse, arg. C. de episc. et cler., authen. generaliter.  Ex eo quod ibi dicitur, et si victus fuerit, praesumitur iniuste movisse litem.  Dominus Placen. et dominus Iacob. dicebant, quod eo ipso quod succumbit victus, praesumitur iniuste movisse litem.  Benignius exponunt alii illud verbum victus, scilicet ab adversario, ut C. de episc. et cler., omnes, in fi.  Sed in criminali causa eo ipso quod succumbit, praesumitur calumniarii, 2. q. 4, qui non probat; C. de advoc. div. iud., si patronum.  Sic dicebant praedicti domini Placen. et Iacob. idem esse in civilibus.  Sed in causa appellationis nulla distinctio est facienda, an iustam habuerit causam appellandi an non, sive appelletur ante sententiam sive a sententia, infra, de appell., saepe; et infra, de appell., reprehensibilis; et infra, de appell., significavit; et infra, de appell., ut debitus; et infra, de appell., Nicolao; et infra, de eo qui mitt. in poss. caus., cum venissent; et 2. q. 6, omnimodo; et C. de appellat., eos § ne temere; et C. quor. app. non rec., ab executore.  Et nota quod tantum necessariae expensae et moderatae restituendae sunt et utiles, infra, de dolo et contu., cum dilecti; et infra, de eo qui mitt. in poss. caus., cum venissent, in fi.; et infra, de sequestra., ad hoc, in fi.  Et quae propter hoc factae sunt, ut hic dicitur, et infra, de dolo et contu., cum dilecti, in advocatis et in aliis, C. de iud., sancimus.  Et si quas fecit casu vel facto, illas non peteret, ff. mand. vel cont., inter causas § non omnia.  Et erunt mediocres non delicatae, ff. de damn. infect., inter quos § ulti.; et ff. de damn. infect., ex damni infecti; arg. ff. de pigner. act., si servos, in fi.  Nec obstat quod minores facere potuissent, ff. mand. vel cont., si quis alicui § impendia.  Nota quod expensae quae factae sunt post litem contestatam peti debent officio iudicis, sed quae fiunt ante litem contestatam petuntur iure actionis.  Et nominatim debent peti in libello, ff. de aedil. edict., aediles § item sciendum; et ff. de aedil. edict., item si servi § 1.  Et nisi tempore sententiae iudex condemnet ad illas expensas quae veniunt iudicis officio, postea peti non possunt, C. de fruct. et lit. exp., terminato, nisi in causa appellationis, C. quan. pro. non est nec., omnem.  Iudex autem prius taxabit expensas, postea iurabit prout traditur 3. q. 3 § quod fieri non debet; et in Auth. de iudicib. § oportet, coll. 6; et supra, de his quae vi met. caus. fi., super eo; infra, de iniur. et damn. dat., olim; et supra, de procurat., constitutis.

 Cum acceptis induciis
Id est, postquam inducias receperit ad probandum exceptionem.  Et istud cum determinat illud tunc.

 Et si solvendo
Hoc semper regulare est, ut qui non est solvendo, alio modo puniatur, 14. q. 6, si res; et ff. de poe., quotiens, ad fi.; et ff. de iuris., si quis id § in servos; et ff. de in ius voc., si sine venia; et C. de sepulch. viol., cum sit, in fi.; et infra, de maledic., statuimus; et C. de fug. serv., quicumque.  Hoc generale est quod iudicis arbitrium locum habeat ubi certa poena statuta non est, supra, de offi. deleg., de causis; et infra, de accusat., super his § penulti.; ff. de iure delib., si servus § ait praetor.  Et omnia quae iure scripto taxata non sunt, iudicis arbitrio relinquuntur, ut aequitate pensata procedat, supra, de transact., ex parte, in fi.  Ber.

X 2.14.06 Cum dilecti

 Concanonicorum suorum
Nota quod in causa communi eiusdem litis, unus admittitur pro alio post litem contestatam volens agere pro ipso, licet constet eum non habere mandatum, praestita cautione de rato, C. de consor. eius. lit., commune; arg. supra, de consti., cum M, ubi de hoc.  Item aliud speciale, quod post litem contestatam cavetur de rato, ut in lege praedicta.  Contra illud ff. de procur., Pomponius § ratihabitio.  Item aliud speciale est hic, quod in causa criminali admittitur unus pro se et pro aliis, 2. q. 5, statuit, vers. si duo; et 3. q. 6, hoc quippe.  Sed non credo quod in tali casu audiretur unus pro alio sine mandato, quia talis causa non proprie dicitur communis, immo unus solus posset agere insolidum excipiendo contra electum, et tantum facit unus quantum plures.  Et isti habebant mandatum ab aliis, ut hic dicitur.  Ber.

 Quaedam crimina
Scilicet dilapidationem, excommunicationem et periurium, et quod administraverat confirmatione non habita.  Item quod erat in minoribus ordinibus constitutus.  Haec omnia obiiciebantur in modum exceptionis, ut patet in integra.  De hoc infra, de accusat., super his.

 A gravamine
Quod inferebat ei altera pars extra iudicium, ut videtur, vel etiam in iudicio, quia plures commisiones emanarunt super hoc negotio.

 Prosecutus
Si statuisset terminum suae appellationis, debuit condemnari ad omnes expensas quas adversarii fecerunt postquam iverunt ad curiam, quia non misit sufficientem procuratorem ad curiam, infra, de appell., Nicolao; et infra, de appell., reprehensibilis; et infra, de appell., saepe.  Et etiam si terminum non statuisset, ut in dicto capitulo infra, de appell., reprehensibilis; et infra, de appell., saepe.  Et hoc verum est quando in iudicio appellatur.

 Sufficientem
Legitime constitutum ad agendum et respondendum, supra, de procurat., alia; et supra, de procurat., accedens; et 23. q. 5, de liguribus; et ff. de procur., mutus § poena.

 Quantum de iure
In peremptorio iudex debet sic comminari, supra, de in integ. restit., tum ex litteris; et ff. de iud., in peremptorio.

 Nuncium
Nota per nunicium fieri citationem.

 Potuerat
Sic supra, de elect., bonae 1 § ad ipsum; et infra, de appell., constitutus.

 Sub hac
Hoc fuit sumptum de lege ff. de recepti., Celsus § sed ipse.  Et est simile supra, de restit. spol., Pisanis § porro; et 8. dist., quo iure; et supra, de offi. deleg., cum super.  Arg. contra infra, de spons., sicut; et ff. de condi. et demon., haec scriptura; et ff. de leg. 3, ea tamen adiectio; et Inst. de ver. oblig. § omnis stipulatio; et ff. de condi. insti., si quis ita institutus.

 Responsalem
Ex hoc videtur quod licet aliquis iusto impedimento sit detentus ut venire non possit, quod teneatur mittere procuratorem, 5. q. 3, si aegrotans, ubi de hoc; 18. dist., episcopus; et 18. dist., placuit; et 65. dist., si quis in metropolitana, vers. et si forte.  Simile infra, de appell., constitutus; et supra, de elect., bonae 1 § ad ipsum.  In contrarium videtur quod non teneatur mittere procuratorem, dummodo mittat excusatorem, supra, de procurat., querelam, ubi de hoc, quia revocatur sententia si probetur iusta absentia, ut ibi, et infra, de re iudic., cum Bertholdus; et ff. de damn. infect., si finita § si forte; et 7. q. 1, praesentium.  Nam aegritudo prorogat diem, et si tunc iudicaverit, iudicatum non videtur, ff. de re iud., quaesitum.  Et si ex causa probabili absens est, non proceditur contra eum diffinitive, supra, de offi. deleg., consultationibus.  Item secundum hoc non esset melioris conditionis, qui abest ex iusta causa quam qui ex iniusta.  Si enim non vult interesse vel non potest, sufficit ei si mittat procuratorem, ff. de procur., procurator est qui.  Et delegatus non potest complere partes ut personaliter quis ad causam veniat, nisi in casibus in decretali Inno. iiii supra, de iudic., extravag. iuris esse ambiguum.  Et generaliter ab initio ante libelli oblationem quotiens quis abest ex necessitate, subvenitur ei, ff. ex quib. cau. maio., sed et si § 1.  Ad hoc dixit Vincen. quod reus ad causam citatus si ardua est causa et venire non potest, non tenetur mittere procuratorem sed excusatorem, arg. illius decretalis supra, de procurat., querelam, nisi specialiter hoc in citatione dicatur, secundum quod hic dictum fuit.  Sed actor semper tenetur mittere, ff. de diver. temp. praescr., quia tractatus.  Dicas quod actor ab initio ante libelli oblationem aut etiam citationem non compellitur agere, sed ne fiat ei praeiudicium in praescriptione circa rem suam, etiam informus et impeditus compellitur constituere procuratorem, qui saltem litem contestetur, ut sic interrumpat praescriptionem, et sic indirecte compellitur, sed per iudicem non compellitur.  Et sic intelligitur ff. de diver. temp. praescr., quia tractatus.  Reus non compellitur venire iusta de causa impeditus, et praecipue si causa est ardua, ut dixi in decretali supra, de procurat., querelam.  Sed sufficit mittere excusatorem, qui de hoc fidem faciat, ut ibi.  Sed in casu praesenti iste electus simpliciter misit nuncium cum litteris allegando quasdam frivolas excusationes, scilicet calores aestivos, et quod tarde receperat nuncium et insidias allegabat.  Sed non probabat, ideo condemnabatur in expensis tamquam contumax.  Et secus est in Papa quam in aliis iudicibus, et tamen circa principale non procedit Papa.  Si tamen aliquis est longo impedimento detentus, ita quod non possit aliquo modo expediri per procuratorem, tenetur mittere, saltem ut litem contestetur, ut sic non currat praescriptio actori.  Sed si perpetuo sit impeditus, tunc tenetur omnino mittere procuratorem ad causam, alias procedetur contra illum absentem.

 Diutius expectatus
Et sic videtur quod in crimine purgari possit mora, arg. ff. si quis caut., et si post tres.  Arg. contra infra, qui matrim. acc. poss., cum in tua.

 Calores
Iuxta illud: nos genus ignavum tecto gaudemus et umbra.  Et ita est arg. quod non excuset Augustus quin teneatur quis prosequi appellationem ad curiam.  Arg. contra 74. dist., quorundam.

 Contumacem
Unde poterat contra eum procedi ad diffinitivam sententiam, cum ageretur de electione, supra, ut lite non cont., quoniam § 1.  Sed quia appellavit, amplius expectatur, infra, de dolo et contu., cum olim.

 Expensas
Arg. quod in causa criminali sive denunciationis vel inquisitionis seu exceptionis locum habet petitio expensarum, C. qui accus. non poss., qui crimen.  Et sic illa lex C. de iud., sancimus; et supra, de dolo et contu., finem, locum habent sive causa sit civilis sive criminalis.  De expensis dictum est satis supra, de dolo et contu., finem.  Et fit hic condemnatio non praemissa taxatione.  Dic super hoc prout notatur supra, de procurat., auditis.

X 2.14.07 Cum olim

 Proponeret
Non ideo statim debuit ei credi, quia saepe huiusmodi eulogia ex mala fide fiunt, ff. de cust. reo., divus.  Nemini enim cito manus impones, 24. dist. § 1; et 78. dist., quid est; et supra, de elect., cum nobis § his igitur.  Sed ideo credidit ei Papa, quia ei soli fiebat praeiudicium, sicut clerico qui celebrat in secreto, supra, de cleri. peregri., tuae fraternitatis, in fi.

 Alioquin
Id est, si fuisset electio cassanda ordine iudiciario.  Sed iudices non intellexerunt, quoniam nimis festinanter confirmaverunt.  Unde dicit inferius, non obstante quod eius electio sit confirmata.

 Citatus
Et ideo contumax fuit.  Unde potuit procedi contra ipsum ad sententiam, supra, ut lite non cont., quoniam § 1.  Et ideo postea audiri non debuit nec sententia retractari contra eum lata, sed de gratia auditus est postea, ut sequitur inferius.

 Confirmare
Nimis subito, unde Papa vult iterum inquirere de electione ipsa non obstante tali confirmatione.

 Misercorditer
Sic ergo ex misericordia tantum, ut eius malitia convincatur, auditur iste D.  Unde mandat Papa inquiri de electione ipsius non obstante confirmatione de praedicto F., quae de iure non debet retractari, cum ordine iuris facta fuerit nec ab ea appellatum fuit, licet dicatur appellasse, quia non impetravit super facto electionis sed super iniuria.  Et ideo non ponit ius haec decretalis, sed est quaedam provisio ex misericordia.

 Convincatur
Simile 5. q. 2, praesenti; C. de iud., authen. iubemus.  Et sic iudex potest parcere contumaci, supra, de offi. deleg., consuluit; et supra, de dolo et contu., prout; et infra, de dolo et contu., veritatis; et C. quom. et quan. iud. sent. prof., non semper.  Ber.

 In Hybernia
Arg. citationes extra provinciam non esse faciendas, supra, de elect., coram; et supra, de maior. et obed., humilis.  Sed si non potest inveniri, ad domum illius qui citatur mitti debet, supra, de dolo et contu., causam quae; et infra, de dolo et contu., venerabilis.  Et citandus est quis edictis vel litteris, ff. de fideicommi. liber., cum vero § ulti.  Vel si non habet domicilium ubi habitare consuevit, ff. de damn. infect., dies § praetor.  Vel apud ecclesiam suam, infra, de cleri. non residen., ex tuae; infra, de dolo et contu., venerabilis.

 Anni
Sed quare expectavit ultra sex menses contra id supra, ut lite non cont., quoniam § 1?  Forsan hoc ideo quia appellaverat, ut sequitur.  Sed per alia etiam iura non videtur quod fuerit expectandus, supra, de elect., dudum ad audientiam; et infra, de re iudic., cum olim.  Sed forte ideo expectabatur, quia erat consecratus et cum eo tractabatur causa, sed ibi non tractabatur nisi inter eligentes.  Item quare hic assignatur tempus appellanti, contra id quod legitur infra, de appell., ex insinuatione?  Respondeo: quia praefigitur ab eo ad quem appellatur, et qui potest.  Sed omnia ista ex misericordia intelliguntur facta.

 Facto
Sic infra, de appell., dilecti filii 2; et infra, de appell., ut nostrum.  Ber.

X 2.14.08 Veritatis est

 Auditorio
Simile ff. si cert. pet., lecta est.  Nam auditorium est locus ubi causae tractantur.

 Retulerunt
In modum denunciationis, 2. q. 7, quapropter, sicut patet in integra.

 Per contumaciam
Nota quod per solam contumaciam potest etiam quis suspendi ab officio et beneficio, cum Papa confirmat eam, quia coram primis non comparuit.

 Iudicibus
Secundis scilicet.

 Experiri
Id est, defendere.  Sic supra, de iudic., de Quodvultdeo.

 Neglexit
Et sic nec coram primis nec coram secundis fuit lis contestata, et tamen lata fuit sententia diffinitiva, ut infra sequitur.

 Malitiam
Supra, de dolo et contu., cum olim, ubi de hoc; et supra, de dolo et contu., prout.  Ber.

 Excommunicationis sententiam
Cum iam esset suspensus.  Et ita crescente contumacia crescere debet et poena, supra, ut lite non cont., quoniam, in fi.; et ff. de poe., relegati.

 Probatum
Sic patet quod lite non contestata recipiuntur testes.  Et ita non solum recipiuntur ubi agitur de electione praelati, ut supra, ut lite non cont., quoniam § porro, sed etiam ubi agitur de destitutione.  Ad id facit infra, de cleri. non residen., ex tuae; et 3. q. 9, decernimus.  Et hoc ideo est, quia periculosa est mora utrimque, quia utilitas ecclesiae utroque casu impeditur.  Secundum leges de crimine numquam proceditur contra absentem lite non contestata, nisi in casu contra apparitorem, C. de poe., ne diu.  Pro contumacia vero adnotatur bona et expectatur per annum, et postea devolvuntur ad fiscum.  Nec super bonis auditur, sed super crimine, ut C. de requir., quicumque.  Si autem lis est contestata et liquet de causa, in maioribus criminibus numquam proceditur contra absentem, immo auditur quandocumque venerit, ff. de requir., annus.  Sed ibi de contestatione litis nihil dicitur, sed ita intelligunt doctores.  Sed in minoribus quae poenam relegationis vel damnum aestimationis continent, bene proceditur contra absentem, ff. de poe., absentem.  Sed accusator semper debet esse praesens, fallit in hoc casu, C. de adulter., quamvis, ubi proceditur contra reum absente accusatore.  Hug. distinguebat an liqueat de causa vel non.  Si liquet de crimine vel potest liquere, condemnatur absens.  Et sic intellexit 4. q. 5, quisquis; et 24. q. 3, de illicita § de conventione.  Et secundum hoc posses intelligere quod hic dicitur, et infra, qui fil. sint legit., perlatum.  Hic bene liquebat de crimine absentis per contumaciam, et ita non esset aliquod contrarium secundum canones.  Et si non liquet de crimine, tunc excommunicatur reus.  Et sic intellexit 11. q. 3, rursus; et 11. q. 3, quicumque.  Nec distinguebat an sit lis contestata vel non.  Verum moderni doctores dicunt quod numquam est procedendum contra absentem lite non contestata.  Et intelligunt capitulum 3. q. 9, decernimus, cum lis erat contestata.  Sed si lis non est contestata, vel si est contestata et non liquet de causa, tunc locum habet 11. q. 3, rursus; et 11. q. 3, quicumque.  Et ita contradicunt huic decretali, quia hic lis non fuit contestata.  Et tamen fertur sententia contra absentem de crimine, nec expectetur per annum, et testes recepti fuerant.  Qualiter ergo intelligitur quod hic dicit, ita quod non contradicant capitula praedicta?  Potest dici quod recepti sunt testes de speciali mandato domini Papae, qui habet potestatem etiam supra ius, infra, de concess. praeben., proposuit § licet autem.  Et ipse idem tulit sententiam depositionis.  Unde factum suum ad consequentiam trahi non debet.  Immo secundum quod ipse iudicat, et alii debent iudicare, infra, de re iudic., in causis.  Vel melius dicas quod capitulum 3. q. 9, decernimus; et 11. q. 3, rursus; et 11. q. 3, quicumque, loquuntur ubi directe agitur de crimine in modum actionis.  Et ideo intelliguntur lite contestata, licet ex littera non colligatur.  Sed capitulum istud loquitur in alio casu, cum agitur de crimine in modum denunciationis seu inquisitionis.  Nam canonici Curienses denunciaverunt haec crimina domino Papae, de quibus publica infamia laborabat episcopus iste, ut dicitur in principio, ut bene colligitur ex antiqua decretalis.  Et ita bene possunt testes recipi et ferri sententia contra contumacem, supra, ut lite non cont., quoniam § sunt et alii; et infra, de accusat., qualiter et quando 2 § debet.  Et plus est etiam hic, quia deponitur in modum inquisitionis propter homicidium, cum alias in modum inquisitionis non debeat quis deponi, infra, de accusat., inquisitionis, 1. resp.  Et quia celebraverat excommunicatus propter quod solum potuit deponi, 11. q. 3, si quis presbyter.

 Defendendo
Quilibet enim admissus fuisset ad defensionem ipsius, ff. de procur., servum quoque § publice.  Sed hoc verum est ad allegandas causas absentiae, sed non ad causam, quia in criminibus non intervenit procurator si agatur directe, infra, de accusat., veniens; ff. de public. iud., accusatore § ad crimen.  Sed cum hic non ageretur directe, potuit procurator intervenire, infra, de accusat., super his; et supra, de procurat., tuae; et supra, de dolo et contu., cum dilecti.

 Absentes corpore
Sic 2. q. 1, de manifesta.

 Inhibitionem
Sic infra, de despon. impub., ad dissolvendum; infra, de nov. oper. nunc., cum ex iniuncto.  Simile supra, de offi. deleg., venerabili; et infra, de accusat., praelatorum.

X 2.14.09 Contingit

 Servandae
Secundum legistas improprie dicitur causa rei servandae, ubi quis convenitur actione reali, in quo casu est statim verus possessor secundum eos, C. de praescri. trig. vel quad. ann., si quis emptionis § sed et si.  Sed commutabitur, quia reus veniens infra annum eam recuperat secundum formam iuris, supra, ut lite non cont., quoniam § in aliis.  Et ibi est arg. pro hac opinione in verbo, recuperet.  Sed illud exponitur, id est, retineat, ibi secundum iura canonica.  Proprie dicitur causa rei servandae, quia ante annum non est verus possessor, sed custos potius, infra, de eo qui mitt. in poss. caus., si adversarius; et supra, de offi. ord., pastoralis, vers. verumtamen.  In personali vero actione secundum omnes proprie dicitur causa rei servandae sive causa custodiae.  Talis enim custos est et non possessor, ff. de acq. poss., possideri § ulti.; et ff. de acq. poss., si quis ante § denique.  Nec tunc eiicitur primus possessor de possessione, ff. de damn. infect., si finita § si quis autem; et ff. ut in poss. legat., is cui, 1. resp.  Sed tantummodo secundum decretum eiicit primum possessorem, ff. de damn. infect., si finita § ubi autem.  Et ita uterque erit in possessione, diverso tamen respectu.  Possessor ergo colet agrum, et colliget fructus.  Sed alter eos custodiet, ne disputentur ab isto, ff. ut in poss. legat., is cui § qui legatorum.  In reali actione secus, ut dicitur in ultima notula huius capituli.  Tamen iudex non multum festinabit ad missionem in possessionem, quia si reus probavit iustam causam absentiae, restituetur, ff. de damn. infect., si finita § si forte.  Vel forte ipso iure, ff. de reb. auct. iud. poss., imperatores; et infra, de re iudic., cum Bertholdus.  Summatim examinabit ergo iudex negotium antequam mittat alteram partem in possessionem, supra, ut lite non cont., quoniam § si vero; et C. de bon. auct. iud. poss., authen. et qui iurat.

 Non potest
Contra istum qui non admittat alium in possessionem, plura remedia sunt prodita, quae enumerantur supra, ut lite non cont., tuae.  Et dicit Io. quod si per annum steterit in excommunicatione, perdit possessionem, arg. 11. q. 3, rursus; et 11. q. 3, quicumque.  Sed hoc non credo, quod ex vi excommunicationis perdat possessionem, sed ex eo quod non admittat illum ad possessionem beneficio huius constitutionis.  Et capitula illa non loquuntur in causa civili, sed capitulum 11. q. 3, rursus, loquitur in criminali, et capitulum 11. q. 3, quicumque, loquitur cum de crimine agitur.  Sed secundum hoc contingeret, quod efficeretur possessor ille qui non fuit missus in possessionem, nec pronunciatus mitti.  Duae enim sunt poenae procedendi contra contumaces, una per missionem in possessionem, alia per excommunicationem.  Ubi una tantum imponitur, alia non inducitur nisi expresse imponatur.  Immo cum una non timetur, tunc demum alia imponatur, ut supra, ut lite non cont., quoniam, in fi.

 Melioris
Non enim melior debet esse conditio illorum qui deliquunt, quam eorum qui obediunt, ff. de donat. inter vir. et uxor., haec ratio § 1; et supra, de postul. praelat., ad haec, vers. nos etc.  Et stulti non debent esse melioris conditionis quam periti, et ff. de noxal. act., non solum.

 Actor verus
Idem videtur fuisse statutum per leges in personali actione, ut si per adversarium impedior possidere, quod nihilominus pro possessore debeo haberi, ac si possiderem, ff. de reb. auct. iud. poss., quamvis.  Sed si per alium impedior, ille tenet mihi ad interesse, ff. quib. ex caus. in poss. eat., si quis creditorem.  Et hoc si solvendo fuerit, alias intelligor possidere, ff. de eo per quem fac. erit, ex hoc, 1. resp.; et ff. de dolo mal., et eleganter § si dolo.

 Constituatur
Non determinatur hic an ipso iure per lapsum anni constituatur verus possessor, an per sententiam iudicis.  Et videtur expressum quod ipso iure anno elapso sit verus possessor, supra, de offi. ord., pastoralis, vers. verumtamen; et infra, de eo qui mitt. in poss. caus., constitutis.  Et est simile, quia transcursus anni privat aliquem stipendio suo, si tanto tempore steterit excommunicatus, 11. q. 3, rursus.  Et transcursus anni constituit aliquem haereticum, infra, de haeret., excommunicamus itaque § qui autem.  Sed contra videtur, quia post annum impetratum secundum decretalem infra, de eo qui mitt. in poss. caus., constitutis; et ff. de damn. infect., si finita § Iulianus.  Sed illud loquitur in personali actione.  Ad hoc dicas quod in realibus actionibus non habet locum secundum decretum nec est necesse, sed solum transcursus anni facit aliquem possessorem, ut in decretali supra, de offi. ord., pastoralis, nisi quis ad cautelam impetret illud.  Sed in personalibus actionibus necesse habet impetrare secundum decretum, quia alias intelligitur non possidere, infra, de probat., ex litteris, et sic non praescriberet.  Sed hoc non obtineret uniformiter in omnibus, quia in causa noxali et in causa damni infecti secundum decretum constituit aliquem dominum, si reus erat dominus.  Sed si non erat dominus, constituit verum possessorem.  Et dat ei causam praescribendi sive usucapiendi, ff. de damn. infect., si finita § Iulianus; et ff. de acq. poss., possideri, in fi.; et ff. de noxal. act., et generaliter.  Sed in aliis personalibus secundum decretum constituit aliquem possessorem, ut supra, ut lite non cont., quoniam, in fi.  Secundum intellectum quem posuit ibi Io. in hoc scilicet, ut exoneretur ab onere probandi debitum.  Sed non praescribit, quia quandocumque dominus offert debitum, restituetur ei res sua, nisi distracta sit auctoritate iudicis, ut C. de distract. pign., si priusquam.  Alium intellectum diximus ibi.  Sed numquid idem iuris est in spiritualibus causis, ut si petatur ecclesia vel praebenda ab aliquo, et reus infra annum non compareat, ut post annum actor verus sit possessor, et sic praescribat ecclesiam vel praebendam, cum actor numquam institutus fuit forte in ecclesia?  Dico quod si petatur ecclesia tamquam proprietas vel aliud spirituale elapso anno, verus est possessor et praescribere potest, infra, de eo qui mitt. in poss. caus., constitutis.  Si vero petatur ecclesia tamquam beneficium sive praebenda, non habet ibi locum praescriptio, quia titulus non praescribitur.  Sola enim possessio non facit aliquem decurionem, sed canonica electio, ff. de decur., Herennius; arg. infra, de instit., ex frequentibus.  Qui enim dicit se praelatum ecclesiae vel canonicum, non prodest probare praescriptionem, nisi ostendat titulum sive libellum suae ordinationis, 2. q. 1, legum; et infra, de praeben., dilecto; et supra, de procurat., ex insinuatione.  Nec obstat infra, de iure patron., cura, quia praescribitur ibi ecclesia tamquam proprietas, ut dixi, non tamquam praelatura.  Numquam enim secundum iura canonica per secundum decretum datur ius praescribendi, nisi adsit bona fides, ut infra, de praescrip., vigilanti; et infra, de praescrip., quoniam.  Sed cum aliquis mittitur in possessionem beneficii qui nullum titulum habet, numquam potest habere bonam fidem.  Et ideo non praescribit, quia in huiusmodi spiritualibus bona fides et iustus titulus requiruntur, infra, de praescrip., si diligenti.  Quid ergo operatur secundum decretalem in huiusmodi spiritualibus?  Forte ut possit uti fructibus, et ut possit praescribere contra omnem agentem, si haberet bonam fidem et aliquem titulum.  Non tamen praescribit ius praelaturae vel praebendae, sed praescribit contra agentem tantum.  Hodie vero ille qui agit contra alium possessorem super dignitate, personatu, vel beneficio ecclesiastico obtinendo, non debet mitti in possessionem causa rei servandae propter contumaciam partis adversae, ne per hoc ad eam ingressus pateat vitiosus.  Sed in eo casu lite non contestata, liceat iudici negotium terminare, ut in concilio Lugdunensi infra, de eo qui mitt. in poss. caus., extravag. eum qui.  Et illud scias, quia missus in possessionem ex primo decreto non utitur fructibus.  Immo eos conservare debet, ut ipse restituat eos cum ipsa re, si infra annum reus recuperat possessionem, infra, de sequestra., dilectus.  Si non recuperat rem suam infra annum in actione reali, habebit omnes fructus usque ad litem contestatam.  Postea super proprietate audietur, si postea agere voluerit qui possessionem amisit.  Et quod ex primo decreto non utatur fructibus, probatur ff. ut in poss. legat., is cui § qui legatorum, in fi.  Secus tamen est in petitione hereditatis, ubi quis propter nimiam contumaciam consequitur fructus, ff. quib. ex caus. in poss. eat., Fulcinius § ulti.  Similiter cum venter mittitur in possessionem, utitur fructibus, ff. de vent. in poss. mitt., sicuti § 1; et ff. si mul. vent. nom. in poss., hoc edicto § interesse.  Similter cum impubes ex Carboniano edicto mittitur in possessionem, ff. de Carb., sed si is § 2.  Item quid dices si missus in possessionem ex primo decreto eiiciatur, an possit petere restitutionem?  Videtur quod non, praecipue secundum iura canonica, cum non possideat sed tantum custodiam habeat, ut supra dictum est, quia non sufficit probare deiectionem nisi probet possessionem, ut supra, de offi. deleg., consultationibus; et supra, de restit. spol., olim inter.  Unde non posset agere uti possidetis, ff. uti poss., si suo § creditores.  Sed dicas quod potest petere restitutionem conditionaliter ex illa lege C. de praet. pignor., veteris.  Secundum illos qui dicunt quod statim est verus possessor, saltem in actione reali, quia non videtur quaestio, cum habeat veram possessionem licet commutabilem.

X 2.14.10 Venerabilis

 Finem
Sic supra, de dolo et contu., finem; et supra, de procurat., constitutis; et C. de agric. et cens., litibus, lib. 11; et C. de iud., properandum, in princ.  Et ideo usque at triennium restringuntur lites secundum leges, ut in praedicta lege C. de iud., properandum, ne immortales existant, ut ibi dicitur.  Secundum iura canonica non finitur instantia iudicii elapso triennio, supra, de iudic., venerabilis.

 Proxime
Et si hoc non fuisset appositum, de proxima intelligeretur, ff. de ver. oblig., eum qui calendis, in princ.  Ber.

 Procuratorem
Melius dixisset actorem, quia haec erat causa universitatis, supra, de synd., sicut; ff. de muner. et honor., munerum § defensores, in glossa eliguntur; ff. quod cui. univ. nom., item eorum § actor.  Et mirum est quod intervenit procurator in hoc casu, cum agatur causa status contra id quod habes 2. q. 6, si quando.  Dic quod si aliquis petit aliquem in servum, potest agere per procuratorem, 54. dist., frequens, in glossa actores.  Is autem de cuius statu agitur, si est in possessione libertatis potest se defendere per procuratorem, C. de assert. toll., lites, in princ.  Si autem sit in possessione servitutis et proclamet etiam ad libertatem, non aget per procuratorem, ut in lege praedicta.  Nec obstat huic distinctioni ff. de procur., non solum § si status, quae dicit quod in causa status potest intervenire procurator, sive ex servitute proclamet in libertatem sive ex libertate petatur in servitutem.  Loquitur enim in procuratione procuratoris ad peculiaria negotia, ff. de procur., servum quoque, in princ. eodem titulo de procuratoribus.

 Sufficienter instructum
Sufficiens dicitur qui ad agendum et defendendum et respondendum constitutus est legitime.  De hoc dictum est supra, de procurat., alia; et supra, de procurat., accedens; et supra, de procurat., mandato.

 Alios
Ex forma rescripti hic defert aliis, cum tantum factum demandetur, supra, de offi. deleg., quoniam Apostolica, in fi.  Vel dic quod possunt citare per se vel per nuncios suos.  Fiunt enim citationes vel per nuncios vel per epistolam vel per edictas, quae in publico proponuntur.  Intelliguntur enim citare ipsi quando per alios citant, arg. ff. de constit. pecun., et licet.

 Ecclesiam
Sic ergo debet citari qui personaliter non invenitur, supra, de dolo et contu., causam quae, ubi satis dicitur de hac materia.  Sed quid fiet si reus non veniat, et iudices impediti etiam si venissent, procedere non potuissent, numquid tenebitur saltem ad expensas?  Videtur quod sic, quia contumax est.  Advocati enim non est contemnere auctoritatem praetoris, ff. de iud., si quis ex aliena; et ff. de re iud., contumacia.  Nec prodesse videtur si casu processus iudicis impeditur, sicuti si facto fecerit, non videtur obtemperare voluntati, ff. de condi. et demon., condicionum quaedam sunt, in fi.  Certius enim casus debet esse ad hoc ut non veniat, arg. ff. de bon. poss. sec. tab., tabulas § 1, vers. scientiam tamen.  Et licet mea non intersit, teneor tamen venire, ff. si quis caut., si eum, in princ.  Arg. contra ff. si quis caut., non exigimus § si quis in iudicio, in fi.; et ff. si quis in ius voc. non ierit, ex quacumque, in fi.  Quia nihil interest actoris reum non venisse, ut ibi, ff. de iud., non videtur; et ff. de peculi., eo tempore; et ff. de recepti., si cum dies § si arbiter, vers. sed si in aliquem.  Et hoc verum est quod non tenetur venire.

