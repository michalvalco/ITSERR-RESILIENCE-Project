X 1.23 DE OFFICIO ARCHIDIACONI

X 1.23.01 Ut archidiaconus

 Vicarium
Et ita habet cognitionem et iurisdictionem, et ex quo vicarius est, C. de off. vicar., relationes; et infra, de offi. vicar., sua nobis; et 25. dist., perlectis; arg. in Auth. de defensor. civit., circa princ., coll. 3.

 In urbe
Arg. contra 25. dist., perlectis.  Solutio: licet quaedam pertineant ad officium archidiaconi, primicerii, et thesaurarii, ut ibi dicitur, tamen praeordinator est in cunctis, et loco episcopi, et tamquam vicarius eius.

 De tertio
Episcopus vero singulis annis debet visitare parochiam suam, 10. q. 1, episcopum; 10. q. 1, decrevimus; 10. q. 1, placuit.  Nisi dimittat hoc ne propter eius accessum graventur ecclesiae, tunc mittat archidiaconum, vel quia episcopus ire non potest, ut hic dicitur.  Item contra infra, de offi. archidiac., mandamus, ubi dicitur quod archidiaconus debet visitare singulis annis aut etiam pluries si expedit.  Ibi loquitur de visitatione suae propriae parochiae, hic quando visitat universam parochiam ad mandatum episcopi.

 Corrigat
Sic ergo arhcidiaconus habet coerctionem ex quo habet iurisdictionem, quia iurisdictio sine coerctione nulla esset, ut infra, de offi. deleg., ex litteris; et ff. de off. eius cui man. est iur., mandatam.  Quid de iure communi pertineat ad archidiaconum habes infra, de offi. archidiac., ad haec; et infra, de offi. archidiac., ut nostrum; et infra, de offi. archidiac., officium.  Secus de consuetudine, infra, de offi. archidiac., dilecto, ubi de hoc.

X 1.23.02 Officium

 Auscultetur
Videtur hoc potius spectare ad officium magistri scholarum, sed potius ex consuetudine fit hoc, sicut et multa alia quae considerantur et attenduntur in huiusmodi officiis, potius quam ius commune, infra, de excess. praelat., ad haec; et infra, de offi. archidiac., dilecto.  Ber.

X 1.23.03 Ea quae contra

 Ea quae
De isto archidiacono habetur 74. dist., gesta; et 74. dist., honoratus; et 74. dist., ubi ista didicisti.

 Cimilia
Per hoc intellige omnia vasa ecclesiae, arg. 12. q. 2, apostolicos, et custodia horum potius pertinet ad custodem sive thesaurarium, sed ut dixi in proximo capitulo consuetudo attenditur, ubi non est thesaurarius, hoc forte pertinet ad archiadiaconum, ut hic videtur.

 Negligentia
Praelatus enim non solum tenetur de dolo, sed de culpa lata, et levi ad instar tutoris, C. de peric. tut. vel cur., si res pupilli; et C. arb. tut., quicquid.  Sed etiam de negligentia, ut hic patet, cum etiam propter negligentiam removeatur, infra, de offi. custod., custos ecclesiae; 1. q. 1, si qui episcopi ยง ecce cum honoris; et 81. dist., dictum; et arg. 18. q. 2, si quis abbas.  Sic etiam iudex propter negligentiam removetur, C. de off. praef. praet. Orien., si quod; et ff. de cust. reo., carceri; et ff. de cust. reo., non est.  Quod potest intelligi cum negligentia crassa est, arg. 1. q. 1, quicquid; et ff. de ver. sig., magnam; et arg. supra, de ordin. ab ep. qui ren. epi., requisivit, in fi.

 Reatu
Arg. quod negligentia praelati mortale peccatum est, 81. dist., dictum; infra, de reg. iur., quamvis.

 Custodiae
Ad ipsum etiam pertinet cura et sollicitudo totius ecclesiae, 25. dist., perlectis; et infra, de offi. archidiac., ad haec.

X 1.23.04 Cum satis

 Consuetudinis
Utrum archidiaconus habeat curam animarum vel non, iura videntur diverso modo loqui.  De iure communi non habet curam animarum, 16. q. 7, nullus omnino.  Et hic non potest etiam de iure communi excommunicare, infra, de offi. archidiac., archidiaconis.  Arg. contra, infra, de eo qui furt. ord. recep., veniens, cum suis concordantiis; et supra, de offi. archidiac., ut archidiaconus.  Hug. dixit quod archiadiaconus de iure communi non habet curam animarum, nisi sibi specialiter ab episcopo demandetur, nec alii potest committere, per capitulum praedictum, 16. q. 7, nullus.  Et per hoc capitulum et omnia illa iura quae videntur contrarium innuere, intelligit ex delegatione episcopi, sic et illud capitulum 63. dist., si in plebibus.  Alii dicunt contrarium, scilicet, quod habet curam animarum et iurisdictionem.  Et ex eo quod episcopus eum instituit, sive quia per collegium eligitur, et per episcopum confirmatur generalem administrationem cum iurisdictione adipiscitur, et facit ad hoc infra, de praeben., referente; et infra, de eo qui furt. ord. recep., veniens, cum suis concordantiis; et infra, de offi. archidiac., mandamus.  Quae autem sunt illa quae de iure communit pertinent ad archidiaconum, collige per capitulum infra, de offi. archidiac., ad haec; et infra, de offi. archidiac., ut nostrum.  Alia vero potius habent archidiaconi de consuetudine quam de iure communi, quia visitant et corrigunt de consuetudine, infra, de offi. archidiac., dilecto; et supra, de elect., dudum ecclesia.  Et sic de consuetudine omnia alia iura consimilia intelliguntur, infra, de excess. praelat., ad haec.  Et quod dicit hic, obtentu consuetudinis, intelligere non praescriptae, infra, de offi. archidiac., archidiaconis.  Quod archidiaconus non potest excommunicare, intellige, quod non excommunicabat de consuetudine, et sic retulit se ad ius commune.  Sic ergo iura quae loquuntur diversimode de iurisdictione archidiaconi, intelligenda sunt secundum diversas consuetudines diversorum locorum; sic supra, de consuet., cum olim.

 Constitutiones
16. q. 7, nullus omnino; et 16. q. 1, cunctis fidelibus.  Et sic de iure communi ad officium archidiaconi non pertinet committere curam animarum.  Hoc iam patet per notulam praecedentem.

X 1.23.05 Archidiaconis

 Promulgare
Hoc verum est de ecclesiastica institutione, id est, de iure communi, ut hic dicit, 16. q. 2, visis; et 16. q. 7, nullus; et 24. q. 3, corripiantur.  Secus de consuetudine, ut supra, de elect., dudum ecclesia; prout dictum est in capitulo proximo, supra, de offi. archidiac., cum satis.  Dicunt tamen quidam quod eo ipso quod eligitur ab universitate, habet iurisdictionem in subditos et potest excommunicare, arg. 93. dist., legimus; et de offi. ord., cum ab ecclesiarum.  Et quod hic dicitur in fi., non videtur licere, verum est quo ad verba canonis ex antiqua institutione ecclesiastica, arg. 16. q. 1, cunctis fidelibus.  Sed quo ad iura decretalium secus.  Sed credo verius quod dicitur supra, de offi. archidiac., cum satis.
 
X 1.23.06 Mandamus

 Visitandas
Hoc enim pertinet ad curam animarum, supra, de elect., dudum ecclesia.  Et sic est arg. quod archidiaconus habet curam animarum, et quod possit alii committere, sed intellige hic loqui de consuetudine, ut dixi supra, de offi. archidiac., cum satis.

 Saepius visitare
Et ita sufficit semel tantum in anno visitare, ex eo quod prohibet pluries visitare, nisi nova causa emerserit.  Sed contra, infra, de censib., cum venerabilis, ubi dicitur quod possunt praeter aliquam necessitatem bis in anno visitare et procurationem habere.  Intellige illud cum determinatione istius, prout ibi dicitur, si est opus, quia non solum bis in anno sed etiam pluries in anno si causa subsit potest praelatus visitare, 18. q. 2, visitandi; et 18. q. 2, non semel.  Si vero alia de causa pro suis necessitatibus accedat ad ecclesias, propriis sumptibus procuretur, C. de stat. et imag., et virtutum.  De hoc dicit ut infra, de censib., cum venerabilis.

X 1.23.07 Ad haec

 Beati Isidori
Ut 25. dist., perlectis.

 Iurgia
Et sic est arg. quod archidiaconus habeat iurisdictionem per capitulum 25. dist., perlectis; et arg. 63. dist., si in plebibus; et infra, de poeni., licet.  Dixit Io. quod habet ordinariam iurisdictionem de iure communi et verum est in omnibus quae continentur in hoc capitulo, et infra, de offi. archidiac., ut nostrum.  Et ita per consequens correctionem, licet non possit cognoscere nisi de modicis causis per hoc quod dicit, iurgia, quia talis iurisdictio sine coerctione nulla esset, ut dixi supra, de offi. archidiac., ut archidiaconus.  In aliis autem quae hic non enumerantur stabimus consuetudini praescriptae, ut dictum est supra, de offi. archidiac., cum satis.

 Romani ordinis
Supra, de offi. archidiac., ut archidiaconus.

 Beati Clementis
93. dist., diaconi 1; et in epistola Evaristi, 93. dist., diaconi 2.

 Nostra constitutione
Credo quod sit illa, infra, de offi. archidiac., ut nostrum, quae debuit praecedere istam in ordine, secundum ordinationem illarum decretalium.  Unde per hoc videtur quod loquatur de alia constitutione.  Sed forsitan non servatur ille ordo, nisi in ordinatione decretalium diversorum auctorum, secundum quod patet etiam in aliis locis.

 Examinentur archidiacono
Infra, de offi. archidiac., ut nostrum.  Sed alibi dicitur quod istud est officium sacerdotum, 24. dist., quando.  Hoc verum est de iure, sed illud ubi episcopus eligit specialiter sacerdotes ad hoc, vel si non est ibi archidiaconus ut in multis ecclesiis.  Videtur ergo quod episcopus non sit puniendus si promovet indignum, sed potius archidiaconus qui examinat et repraesentat episcopo, arg. 54. dist., si servus.  Sed non est ita, quia episcopus tenetur de facto illius qui examinat, cum de mandato illius illud fiat, sicut executor navis de facto magistri tenetur, ff. de exerc. act., utilitatem ยง magistrum; nisi forte examinator talis fuisset, ut non sit versimile ipsum mentiti, arg. infra, de pignor., significante.  Secundum hoc, si talis ordinatur sine titulo episcopo ignorante, examinator qui praesentavit eum, tenebitur ei providere.  Sed si ille non sit solvendo, habebit regressum contra episcopum, et hoc ideo quia adhuc reservatum est episcopo ius examinandi illum, arg. supra, de aetat. et qualit., accepimus; et in subsidium ne ille ordinatus in opprobrium clericorum mendicet, supra, de renunciat., ad supplicationem; 93. dist., diaconi.

 Tangit
C. de aucto. praestan., veterem; et ff. de aqua pluv. arc., inconcedendo; et ff. de accusation., nam ita divus; et supra, de temp. ord., si archiepiscopus, ubi de hoc.

 Communiter
Secundum consuetudinem loci.

X 1.23.08 Significasti

 Auctoritate
Hoc ideo dicit quia sine auctoritate et conscientia sui episcopi nullus debet promoveri ad ordines, et alius episcopus talem ordinare non debet, quod si factum fuerit, talis ordinatio rata non est quo ad suum episcopum, qui eis interdicit executionem, 9. q. 2, nullus alterius; et 9. q. 2, placuit; et infra, de paroch., nullus.  Et interdicenda est talibus executio ordinis sic suscepti, supra, de temp. ord., quod translationem.  Episcopus tamen potest cum talibus dispensare, et recipere eos in illis ordinibus, 9. q. 2, Lugdunensis.

 Litteras
Et ita patet quod archidiaconus non potest dare litteras commendatitias ad ordines suscipiendos, sed solus episcopus, 71. dist., extraneo; et de conse. dist. 5, non oportet; et 68. dist., quamvis.  Arg. tamen contra quod hoc possit, supra, de offi. archidiac., ad haec, vers. in quadam, ad fi.  Non contradicit, quia licet illos examinet, et praesentet illos suo episcopo, non tamen potest illos alii episcopo praesentare.  Hoc intellige cum episcopus est praesens.  Si vero episcopus absens esset extra parochiam suam, et necessitas vel utilitas ordinandorum immineret, tunc posset illos praesentare aliis episcopis per quos ordinetur, quia absente episcopo supplet vices illius, arg. supra, de offi. archidiac., ut archidiaconus; et supra, de offi. archidiac., ad haec.  Sic et archipresbyter, infra, de offi. archipresb., ut archipresbyter; vel vacante ecclesia, infra, de maior. et obed., cum olim.  Et hoc intelligo si archidiaconus habet hoc de consuetudine, alias non, nisi haberet speciale mandatum ab episcopo.

X 1.23.09 Ut nostrum

 Ut nostrum
Haec est pars illius infra, ut eccl. ben., ut nostrum; et infra, de appell., ut nostrum.

 De iure communi
Ex eo quod hic dicitur, et supra, de offi. archidiac., ad haec.  Collige quae pertineant ad archidiaconum de iure communi de iure communi.  De hoc dictum est supra, de offi. archidiac., cum satis; et supra, de offi. archidiac., archidiaconis.

 Examinare
Ut supra, de offi. archidiac., ad haec, in fi.  Arg. contra 24. dist., quando; sed solutum est in capitulo supra, de offi. archidiac., ad haec.

X 1.23.10 Dilecto filio

 Sit situm
Per hoc forte credebat archidiaconus intentionem suam fundatam esse, quasi de iure communi, 16. q. 7, omnes basilicae; et 18. q. 2, monasteria.  Sed hoc est ius episcoporum.

 Et eius mandata
Ista pertinent ad correctionem, sed ea quae praecedunt ad iurisdictionem.

 Quae archidiaconi solent
Et ita videbatur in hoc respicere consuetudinem, infra, de excess. praelat., ad haec; et supra, de consuet., cum olim; quae tribuit iurisdictionem, arg. infra, de offi. ord., duo; et C. de emancip. lib., cum inspeximus; quae in his praecipue considerantur, ut dixi supra, de offi. archidiac., cum satis.

 Salva sua regula
Correctio enim monachorum, primo loco pertinet ad abbatem, infra, de offi. ord., quanto; et infra, de statu monach., in singulis.

 Sub ipso
Per hoc multum praeiudicabatur archiepiscopo, si hoc esset verum, sed forsan consuetudo est illius archidiaconi.

 Exceptis
Lite vero contestata super praemissis, de consensu utriusque partis causam remiserant iudices ad Apostolicam sedem, quia Papa nesciebat consuetudinem qua utitur archidiaconus Senonesis in abbatiis Senonensis diocesis praefati monasterii sententiam proferre non potuit.  Unde causam committit sicut sequitur.  Hoc est in antiqua decretali.

 Maiores ecclesiae Senonesis canonicos
Nota ergo quod testes illi requirendi sunt ad testimonium, de quibus magis est versimile quod veritatem sciant.  Et illi sunt potius praeferendi, sic 35. q. 6, consanguineos; et infra, qui matrim. acc. poss., videtur; et ab antiquioribus, ut ibi dicitur.  Ad quorum dicta recurrendum est in antiquis factis, ff. de leg. 3, si chorus ยง 1; et 20. dist., de quibus.  Ab illis enim requirenda est veritas, quibus lex veritatis potius assistit, 4. q. 3, si testes.  Sic ergo canonici praeferentur hic, quia melius veritatem scire debent, qui forte cum ipso archidiacono praedictis quandoque interfuerunt.  Sic et illa quae in capitulo fiunt, per canonicos melius probantur, infra, de testib., veniens 2.  Et quae domi geruntur, facilius probantur per domesticos quam per alios, C. de repud., consensu ยง servis; et C. de quaest., interrogari.

 Pacifica
Nota quod consuetudo sive possessio debet esse pacifice, non violenta, ad hoc ut praescriptio locum habeat et sine interruptione, infra, de praescrip., sanctorum; et infra, de praescrip., illud; et 16. q. 4, volumus; et C. de praescri. trig. vel quad., si quis; et C. de praescri. trig. vel quad., saepe.  Et ita patet quod iurisdictio sive officium archidiaconorum, potius colligitur ex consuetudine quam ex iure communi, quia huiusmodi visitatio et correctio potius ex consuetudine habentur, arg. supra, de elect., dudum ecclesia.  Dic ergo super hoc ut dixi supra, de offi. archidiac., cum satis.

 Abbatiis
Arg. quod ad consuetudinem aliarum ecclesiarum sive iurisdictionem recurrendum est, si dubitetur quid aliqua ecclesia facere debeat, infra, de censib., ecclesiis; et infra, de censib., sopitae; et infra, de censib., super eo; et 100. dist., contra morem.  Nisi diversa esset consuetudo uniuscuiusque ecclesiae, arg. supra, de consuet., cum olim.  Et ita si archidiaconus probaret consuetudinem huiusmodi in aliis monasteriis sui archidiaconatus, obtineret in isto, quia non debent diverso iure censeri, 12. q. 2, cognovimus; et infra, de decim., cum in tua.

