X 5.31 DE EXCESSIBUS PRAELATORUM ET SUBDITORUM

X 5.31.01 Pervenit

 Caritate
16. q. 1, praedicator; supra, de censib., cum Apostolus; 18. q. 2, hoc tantum; 93. dist., dictum.

 Tallias et exactiones
Sic supra, de immun. eccl., adversus.

 Praesumatis
Debent enim servare manus suas innoxias Deo et legi et principi nullumque pertingere lucrum, in Auth. de mandat. princip. § oportet, coll. 3; et C. de superind., nihil, lib. 10; ff. de damn. infect., ex damni infecti, 1. resp.; et in Auth. de collator. § et hoc quoque, coll. 9.  Nisi ex magna et gravi causa, 16. q. 1, generaliter § novellarum; et supra, de censib., cum Apostolus.

 Capituli
Sic supra, de his quae fi. a maior. par. cap., quaesivit.  Et ita episcopus sententiam excommunicationis sive suspensionis sine capituli consensu ferre non debet, arg. 15. q. 7, episcopus nullius.  Cum haec poena maior sit in ecclesia, 24. q. 3, corripiantur.  Ideo merito requirit consensum capituli.

 Neque duas ecclesias
Quarum una non dependeat ex altera, supra, de aetat. et qualit., eam te.  Vel nisi sint ita pauperes, quod proprium nequeant sustentare rectorem, ut ibidem, et 10. q. 3, unio.

 Sine ordine iudiciario
Et ita habes hic quod ordo iudiciarius servari debet in sententia excommunicationis sive suspensionis, ut 2. q. 1, Deus omnipotens; et supra, de appell., reprehensibilis.  Et servatur et attenditur ordo iste, si legitima admonitio fiat.  Vel si non fiat per unum mensem ingressum ecclesiae sibi noverit interdictum, infra, de sent. excom., sacro; et infra, de sent. excom., extravag. cum medicinalis.  Lata tamen tenet, 11. q. 3, si episcopus forte.

 Puniemus
Extraordinarie, in Auth. de sanct. episc. § omnibus autem.

 Caeteri a similibus
Sic supra, de maledic., innotuit; et supra, de Iudae. et Sarrac., ad liberandam; et supra, de offi. ord., irrefragabili; et 2. q. 7, quapropter.  Ber.

X 5.31.02 Ad haec

 Diminuit
Et male, quia non debent episcopi ius suum alicui diminuere citra eius consensum, C. de iure reipub., si quid, lib. 11; et C. de emancip. lib., nec avus; et supra, de eccl. aedif., ad audientiam 2; et C. de omn. agro deser., quicumque, in fi., lib. 11.  Et est arg. quod episcopus in alterius praeiudicium non potest dare privilegium, arg. 9. q. 3, conquestus; et 9. q. 3, per principalem; et 9. q. 3, nunc vero.  Laur.  Sed quid si mortuus sit archidiaconus?  Numquid episcopus cum capitulo potest praeiudicare futuro archidiacono in aliquibus obsequiis liberando clericos vel subtrahendo iuri archidiaconatus?  Vincen. dixit quod sic.  Arg. ad hoc 12. q. 3, episcopus, quod parum facit, et 16. q. 1, praecipimus § sicut duo; et 16. q. 1, statuimus; et de conse. dist. 1, omnes; et infra, de excess. praelat., sicut; et arg. supra, de consti., cum accessissent, ubi ex toto suppressa fuit dignitas.  Arg. contra supra, ne sede vac. nih. inn., per totum; et supra, de consti., ex parte; et supra, de consti., cum accessissent, ubi de hoc, quod verius videtur.

 Consuetudines
Arg. quod iurisdictio archidiaconi potius ex consuetudine quam ex iure iuvatur, supra, de elect., dudum ecclesia § tandem; arg. supra, de offi. archidiac., dilecto.  Arg. contra supra, de offi. archidiac., cum satis, ubi de hoc.  Item arg. quod servitium ex consuetudine praestitum peti potest, 11. dist., catholica; et 18. q. 2, servitium.  De hoc plene dicitur supra, de consuet., cum tanto; et supra, de censib., pervenit.  Et intellige quod hic dicit de consuetudine praescripta.

X 5.31.03 Ad aures

 Intrudere
Ut ad opus suum illas retineant, quod facere non possunt.  Sed si causa custodiae hoc facerent, hoc liceret, 63. dist., si in plebibus; et supra, de appell., bonae.  Et si etiam ad eos pertineat institutio, non sibi debent retinere sed alios instituere, ut inter dantem et recipientem sit differentia, supra, de instit., cum ad nostram.  Nec credat quod ipse possit omnibus sufficere, supra, de offi. archipresb., ut singulae.

 Ordinans
Ad eorum praesentationem nisi aliter se habeat consuetudo.

 Punire
Aliqua extraordinaria poena.

X 5.31.04 Clerici

 Naturam
32. q. 2, flagitia; et C. de adulter., cum vir.

 Diffidentiae
Id est, de quorum salute diffidendum est.  Ala.

 Quinque
Scilicet Sodomam et Gommorram, Seboim, Segor et Eleale.  Quarum duae perierunt ex vicinitate, tres ex proprio delicto, de poen. dist. 1, sed et continuo.  Hic loquitur de civitatibus ibi numeratis.

 Subdantur
Et capite puniri debent secundum leges, in Auth. ut non lux. cont nat., circa fi., coll. 6.

X 5.31.05 Sane

 Obedientiam
Et sic non loquitur capitulum illud de exemptis.  Omnis enim iurisdictio tam in monasteriis quam in aliis pertinet ad episcopum, nisi exempti sint, 9. q. 3, per singulas provincias episcopos; et 93. dist., nulla.  Et in episcoporum potestate abbates esse debent, 18. q. 2, abbates.  Loquitur ergo hic non de libertate exemptionis plene, sed de alia libertate concessa isti ordini quod nihil ab eis exigatur praeter debitam obedientiam.  Et intelligo in ista debita obedientia quod episcopus possit illos visitare et corrigere corrigenda et confirmationem abbatis habere, sed nullum temporale debet percipere, ut hic videtur, licet non plene constet de libertate concessa, sed observabitur prout continetur in libertatis privilegio istis concesso.

 Denegare
Auctoritate huius canonis, arg. 10. q. 3, quia cognovimus.  Sic infra, c. 2.  Et excommunicatio contra hoc lata non tenet, ut ibi dicitur, et infra, de excess. praelat., cum ad quorundam.

X 5.31.06 Illud

 Falso
Et ita etiam quasi falsarii et periurii puniri possunt qui contra iuramentum veniunt.  Unde tamquam indigni privandi sunt, supra, de iureiur., querelam.  Et personis vilibis et indignis beneficia sunt deneganda et subtrahenda, infra, de excess. praelat., inter dilectos.

 Confessi fuerint vel convicti
Alias puniri non debent, 2. q. 1, nos in quemquam; et 2. q. 1, iudex; et supra, de maior. et obed., inter quatuor; et supra, de consti., ecclesia.

 Eodem episcopatu
Sic infra, de privileg., tuarum.

X 5.31.07 Cum ad quorundam

 Concilio
Supra, de censib., cum Apostolus.

 Auctoritate Apostolica
Speciali.  Idem tamen possent iure communi, ut videtur, sicut signa rebus meis impressa propria auctoritate deponam, C. ut nemo privat., regia; et C. ut nemo privat., ne quis; et melius ff. de aqua quot. et aest., ait praetor § Trebatius; et ff. de aqua quot. et aest., ait praetor § inter quaesitum; et 10. q. 3, quia cognovimus; et supra, de excess. praelat., sane.  Et quod episcopus iniuste abstulit in quadruplum restituat, 18. dist., quoniam, in fi; arg. C. ad leg. Iul. repet., ut unius; et in Auth. ut litig. iur. § et hoc quoque, coll. 9.

 Non tenere
Arg. contra 11. q. 3, sententia pastoris; et 11. q. 3, si quis a proprio; et ff. de novi operis nunc., hoc edicto, in princ.  Solutio: quod hoc dicitur verum est, quia sententia talis non tenet auctoritate privilegii istis concessi super hoc, et in hoc exempti sunt a iurisdictione episcoporum.  Unde sententia lata contra privilegium Papae nulla est tamquam a non suo iudice lata.  Et temerarium est et indignum sua auctoritate praesumere, quod alicui specialiter est concessum, infra, de privileg., sane.  Et ita in quantum isti exempti sunt, servanda sunt sua privilegia, infra, de privileg., cum capella.  Et sic intellige supra, de excess. praelat., sane.  Alias vero si privilegium tale non haberent et episcopus praedictum numerum excederet vel alias ultra tenorem concilii eos gravaret, licite possunt denegare de iure, 10. q. 3, quia cognovimus; et auctoritate concilii Lateranensis, infra, de censib., cum Apostolus.  Tamen si excommunicaret eosdem, tunc teneret excommunicatio licet ipse male faceret, et ipsi possent agere contra episcopum ad interesse, quia iniuste illos excommunicavit, infra, de sent. excom., sacro.  Alii dicunt quod hoc est ius commune, sed hoc non credo.

X 5.31.08 Sicut

 Pertinere
Nota quod quaedam sibi in tantum sedes Apostolica reservavit, quae ab aliis impune praesumi non possunt, 17. dist., huic.  Solus Papa restituit depositos episcopos, 2. q. 6, ideo.  Et deponit eosdem, 3. q. 6, accusatus; 3. q. 6, quamvis; 3. q. 6, dudum; et supra, de translat., inter corporalia.  Dividit episcopatum in duos, 16. q. 1, praecipimus § sicut.  Unit duos in unum, ut hic, et 16. q. 1, et temporis.  Eximit episcopos et abbates, 16. q. 1, frater noster.  Probat scripta aliorum et concilia, supra, de summ. trin. et fid. cath., damnamus, in fi.; et 16. dist., sancta Romana; et 17. dist., regula; et 2. q. 6, ideo.  Articulos fidei solvit, 24. q. 1, quotiens; 24. q. 1, quoniam vetus.  Et cum dubitatur de aliquo articulo, supra, de haeret., cum Christus.  Synodum facit generalem, ut 17. dist., synodum; 17. dist., regula; et 17. dist., huic.  Transfert sedem episcopalem de loco ad locum, 7. q. 1, et temporis.  Mutat episcopos, 7. q. 1, mutationes; et supra, de translat., per totum.  Appellat nullus ab ipso, 9. q. 3, cuncta.  Unde versus: restituit Papa solus deponit et ipse // dividit ac unit eximit atque probat // articulos solvit synodumque facit generalem // transfert et mutat appellat nullus ab ipso. 

 In tua diocesi
Unde ipso iure ad curam ipsius pertinet et potestatem, supra, de praescrip., cum non liceat; et 18. q. 2, abbates; et 18. q. 2, monasteria vel monachorum; et 18. q. 2, hoc tantum; supra, de relig. dom., de xenodochiis, nisi sint exempta; 16. q. 2, visis, ubi privilegium exemptionis ostenditur; 100. dist., contra morem.

 Minime requisito
Quod fieri non debet in alienationibus, 17. q. 4, in venditionibus; 12. q. 2, abbatibus.  Ber.

 Auctoritate nostra
Nam auctoritate facere non posset ut videtur, maxime si aliud monasterium sit subiectum alii.  Quia non posset esse iudex in causa sua, C. ne quis in sua caus. iud., generali.  Si autem utrumque esset de sua iurisdictione, satis credo quod sua auctoritate hoc facere posset, arg. huius capituli.  Quia ut hic dicit, sine suo consensu fieri non debuit.

 Attentare
Arg. ex hoc quod archiepiscopus non est iudex ordinarius totius provinciae.  Archiepiscopus enim omnium episcoporum suae diocesis est ordinarius, sed non subditorum, supra, de offi. ord., pastoralis, nisi in casibus ibi notatis.  Alias enim nisi in casibus illis nihil potest disponere in diocesi suffraganei, ut dicunt constitutiones de quibus hic fit mentio, 9. q. 3, per singulas provincias oportet; 9. q. 3, per singulas provincias episcopos; 9. q. 3, archiepiscopus; 9. q. 3, si autem; 9. q. 3, nullus primas; et supra, de offi. ord., extravag. Romana.  Ber.

X 5.31.09 Quam sit

 Publice confiteri
Arg. quod confessio extra ius facta praeiudicat, quia non refert undecumque crimina claverint, ut puniantur, 23. q. 3, ecce crimina; simile ff. de admin. tut., pater § ulti.; alias est § sub illa lege ff. de admin. tut., quidam decedens § ulti.  Qualitercumque enim innotuerit tutori, quod sit tutor, statim periculum ad ipsum pertinet ut ibi dicitur; simile 22. q. 5, hoc videtur.  Sed contra supra, de iudic., at si clerici.  Et nemo sine accusatore damnari debet, 23. q. 4, si quis potestatem; et ff. de muner. et honor., rescripto § si quis.  Quod verum est, unde iste non deponitur sed suspenditur.  Et ex illa confessione non punitur nisi occasionaliter, sed propter scandalum et infamiam ortam inter mulierem et virum, qui propter hoc eam expulit, suspenditur, alias non fuisset suspensus propter talem confessionem.  Quando quis puniri possit sine accusatore notatur supra, ut eccl. ben., ut nostrum.  Et de confessionibus in aliis casibus notatur supra, de confess., ex parte.

 Officium
Id est, debitum carnale et alia consueta.  Ber.

X 5.31.10 Ex litteris

 Candentis
Haec purgatio prohibita est, supra, ne cler. vel mon. saecul. neg., sententiam; et infra, de purg. vulg., per totum.  Unde hoc solo quod in hoc consensit fuit puniendus.

 Consuluit
Non prohibetur hic quin episcopi possint dare consilium principibus in criminibus, 23. q. 8, pessimam, in fi.  Nam clericus potest dare consilium ita in genere dicendo: fures taliter puniendi sunt, arg. 5. q. 6, delatori.  Dum tamen potius opera consulentis quam suggerentis fungatur, ut ff. de quaest., in criminibus § qui quaestionem.  Item licite possunt clerici querelam iudicibus deferre de furibus civiliter, arg. 23. q. 5, non vos; et supra, de homic., postulasti.  Et licet aliquis respondeat de facto furis extra iudicium, licet ille fur puniatur non imputatur illi, supra, de homic., tua.  Hic enim excessit fines consilii dicendo: malum est si fur sic evadat, et praesens fuit in suspendio.

 Verbis talibus
Quae sequuntur, auditis etc.

 A nostra discessit
Unde perinde est ac si non venisset, supra, de iudic., de Quodvultdeo; et 11. q. 3, certum est.  Aut etiam si latitaret post columnas, ff. quib. ex caus. in poss. eat., Fulcinius § illud sciendum; et supra, ut lite non cont., quoniam § 1.

 Perquisitus
Nota quod sufficit absentem requiri, licet peremptorium ad eius notitiam non pervenerit, supra, de dolo et contu., causam quae; supra, de dolo et contu., venerabilis; et supra, de cleri. non residen., ex tuae; C. de iud., properandum § et si quidem; ff. de evict. si vero; et ff. de evict., si dictum § praesente; et ff. locat. et conduct., item quaeritur § exercitu.  Arg. contra supra, ut lite non cont., quoniam; et ff. quae sent. sine appel., illud § cum ex eo.  Non enim statim contumax videtur qui vocem praeconis non exaudit, ff. de in int. rest., divus; et C. quom. et quan. iud. sent. prof., ea quae; et 3. q. 9, caveant.  Sed certe ibi non tenuit sententia, quia ibi reus non fuit citatus.  Hic enim citatus venit ad praeceptum inquisitorum, et contumaciter recessit, et adhuc Papa mandat ut moneatur.  Ber.

 Noscitur deliquisse
Relatione iudicum quibus creditur, 18. dist., de conciliis.  Donec probetur contrarium, supra, de testib., cum a nobis.  Ber.

 Corporalem
Unde incidit in illam constitutionem, supra, ne cler. vel mon. saecul. neg., sententiam.  Et auctoritatem praestando et praesentiam, unde merito deponi debuit quia fuit homicida, supra, de homic., significasti 2; et supra, de cleri. pug., Henricus; 50. dist., si quis viduam.  Quia non refert an facto vel consilio seu auctoritate fiat homicidium, ut ibi dicitur.

 Ministerio
Arg. quod non potest quis esse episcopus nisi primo fuerit sacerdos.  De hoc dixi supra, de cleri. per salt. prom., tuae.

 Cedat
Cum propter culpam suam factus sit irregularis, alias enim si esset impotens, daretur ei coadiutor, 7. q. 1, quamvis sit triste.  Vincen.

X 5.31.11 Inter dilectos

 Aleatorum
Quod hodie prohibetur, supra, de vit. et honest. cler., clerici officia.  Tamen videtur quod propter hoc non debet privari iure suo si vellet se corrigere, 35. dist., episcopus.  Idem videtur de usura, 47. dist., episcopus.  Sed aliud est in obtento aliud in obtinendo.  Propter usuram indistincte repellitur ab obtinendo, 47. dist., de Petro, et hic.  Sed in obtento beneficio potest episcopus facere gratiam si se libenter corrigat.  De iure tamen potest deponi, 14. q. 4, si quis oblitus; et 14. q. 4, quoniam multi.  Ber.

 Undecim denarios pro duodedecim
Haec usura centesimam excedit, quoniam illa in anno sorti adaequatur, C. de usuri., eos; ff. de condi. indeb., si non sortem.  Haec usura una die posset excedere sortem.

 Voluptuosos
Convivii tamen causa ludere licet, ff. de aleat., quod in convivio.

 Devenitur
Est ergo ludus noxius cum affectu in culpa, ff. ad leg. Aquil., nam ludus.

 Excusandas
Haec verba posita sunt 16. q. 1, praedicator; et supra, de consuet., quanto.

 Auctoritas usurpatur
Qui peccatum suum defendit auctoritate seu consuetudine magis peccat et ideo magis puniri debet, 33. q. 4, nemo; et hic; de poen. dist. 6, qui vult, in fi.  Ber.

 Dignitatis
Arg. quod succentoria est dignitas.

 Sanctiones
C. de dignitat., neque famosis, lib. 12; C. de infam., infames, lib. 10; supra, de iureiur., querelam.

 Depositionibus
Ut supra, de elect., cum dilectus.  Nota ergo quod iudex de eo quod fit coram eo, potest in testem duci.

 Vel procuraverit
Simile supra, de restit. spol., cum ad sedem.  Licet enim iste obtinuerit litteras et usus fuerit eis, non tamen praesumitur quod eas falsaverit, sicut nec ibi praesumitur vi deiecisse, licet ipse possideret et adversarii probassent se expulsos.  Dolus enim non ex praesumptionibus sed ex perspicuis indiciis probari debet, C. de dolo mal., dolum.  Unde qui dolum allegat dolum probare tenetur, ff. de probation., quotiens operae § qui dolo.  Sed contra arg. habes supra, de crim. falsi, ad falsariorum, ubi dicitur quod postquam litteris falsis usus fuerit, non poterit praetendere excusationem, et hic usus est falsis litteris nec tamen in hoc punitur.  Solutio: illud speciale est in litteris domini Papae, quae prius diligenter examinandae sunt, nec poena illa ad litteras aliorum praelatorum extenditur, immo et aliud speciale est in illis, quod non in aliis quia ibi traditur curiae saeculari statim, sed alii non traduntur.

 Postmodum
Unde non valuit prima non cassata.  Sic supra, de concess. praeben., post electionem, in fi.  Sed quid si prima nulla fuisset ipso iure, puta quia persona fuit indigna et scienter electa, numquid valuisset secunda?  Videtur quod sic, supra, de elect., bonae 1; et supra, de appell., constitutis 1; et supra, de iure patron., illud; et supra, de iure patron., cum laici.  Sed contrarium est verum quod non valet secunda, quia ipso iure privatus fuit eligendi potestate illa vice.  Unde secunda non valet, supra, de elect., cum in cunctis; et supra, de elect., cum Wintoniensis; et supra, de elect., scriptum, in fi.; supra, de supp. neg. prael., licet; et supra, de supp. neg. prael., dilecto.  Sed capitula illa supra, de supp. neg. prael., licet; et supra, de iure patron., cum laici, contradicere videntur, quia ibi ab eadem persona facta fuit prima concessio et secunda, et tamen tenuit secunda.  Sed illa concessio prima facta fuit de re non vacante, quare nulla.  Praeterea laicis variare licet, sed non clericis.  Sed hic non fuit privatus ipso iure, quia non fuit notorium primam non tenuisse.  Et ideo privatur per sententiam, quia forte ignoravit ipsum talem fuisse, et non licuit ei variare.  Ber.

 Irritam
Ergo fuit haec secunda electio irrita ipso iure, ut videtur per hanc litteram.  Quod est verum, quia prima non cassata secunda non potuit nec debuit attentari, etiam si prima ipso iure nulla fuisset, ut dictum est in proxima notula, quia functus erat officio suo eligendo illum P. et sic succentoria non vacabat.  Unde iste B. electus fuit ad dignitatem non vacantem, quare nulla fuit electio.  Arg. contra ff. de ver. oblig., si dari stipuler, ibi: pendente prima stipulatione quae elidi poterat, tenet secunda stipulatio.  Sed valde sunt ista dissimilia.  Item signatur contrarium huic verbo, irritam, supra, de elect., consideravimus; et supra, de elect., auditis, et ibi utraque cassatur.  Hic vero diversus est casus, ibi factae fuerunt electiones a diversis partibus, hic ab una et eadem persona quae variare non potuit, ut dictum est.

 Puniatur in quo
Sic supra, de temp. ord., litteras; et supra, de iure patron., pastoralis; et supra, de cleri. excom., postulastis.

 Hac vice
Tantum supra, de elect., cum in cunctis; et supra, de elect., cum Wintoniensis.  Unde si istorum electio quibus scribitur non haberet effectum, statim posset iste eligere.  Ber.

X 5.31.12 Accedentibus

 Suis finibus non contenti
Cum quilibet suis finibus contentus esse debeat, nec terminos patrum transgredi debeat, supra, de sepult., nos instituta; et 9. q. 2, nullus alterius; et 9. q. 2, placuit.  Ad idem aeque possunt induci, 13. q. 1, ecclesias; et supra, de statu monach., recolentes.

 Episcopalis dignitatis
Quae enumerantur 67. dist., quamvis corepiscopis; et 67. dist., corepiscopi.  Et sic videtur per hanc constitutionem quod cognitio causarum matrimonialium ad episcopum de iure communi spectat, arg. 35. q. 6, multorum.  Arg. contra supra, de cons. et affin., ex litteris.  Dicas quod alii praelati qui cognoscunt de causis matrimonialibus, sive sint abbates sive alii faciunt ex consuetudine praescripta sive speciali concessione secundum quod hic in fine dicit, arg. supra, de praescrip., auditis.  Alias de iure communi ad solum episcopum hoc spectat, ut hic patet, et 50. dist., in capite; et supra, de offi. ord., perniciosa.  Ber.

 Publicas poenitentias
Hoc ad solum episcopum pertinet, 50. dist., in capite.

 Legitima
Puta consuetudo praescripta quae dat iurisdictionem, supra, de offi. archidiac., ut archidiaconus; et supra, de praescrip., auditis; supra, de for. compet., cum contingat; supra, de offi. ord., irrefragabili.

X 5.31.13 Dilectus

 Revelare
Ad hoc cogi non poterat, quia secundum leges nemo potest compelli ad furem indicandum, ff. de praescr. ver., solent; et ff. de condi. ob turp. caus., idem § si tibi; arg. supra, de furt., qui cum fure, sed ibi solvitur.  Sed alia ratione non debuit compelli, quia qui peccatorem in poenitentia confessum publicat, per mundum compellitur peregrinari, ut dicit decretalis de poen. dist. 6, sacerdos.  Hodie vero deponi debet et in monasterium detrudi, infra, de poenit. et remiss., omnis.  Sed numquid ille sacerdos fuit suspensus, quia non faciebat alterum quod praecipiebatur?  Videtur quod sic, 11. q. 4, sententia.  Sed non videtur duplici de causa, quia ipse non sciebat furtum illud ut homo, et de tali potest intelligi contrarium signatum, supra, de furt., qui cum fure; sed ut Deus, supra, de offi. ord., si sacerdos.  Et in hoc maior erat ipsis rectoribus, arg. 93. dist., praecipimus; et 94. dist., valde, quia Dei legatione fungitur.  Ergo ipsum interdicere vel excommunicare non poterant, supra, de maior. et obed., cum inferior; et 21. dist., inferior.  Item quia ista sententia continebat intolerabilem errorem, unde non tenuit, infra, de sent. excom., per tuas.  Unde Papa non dicit quod absolvatur, sed quod illi desistant a gravamine quod de facto inferebant.  Et quia iniquum erat, ut teneatur reddere quod non rapuit.  Et ita quantum ad utramque partem disiunctae non valuit interdictum, vel quia sub conditione tulerunt interdictum, et ipse sacerdos pendente conditione conquestus fuit Papae, perinde fuit ac si appellaset, unde suspensum fuit interdictum, supra, de appell., dilecti filii 2.  Et Papa mandat ipsum ulterius non molestari, sic excommunicatio sub conditione suspenditur per appellationem, supra, de appell., praeterea requisiti.  Ber.

 Quod non rapuit
Nisi illud a raptore scienter suscepisset.  Tunc non compelleretur, quia tenetur illud restituere, cum succedat in vitium, supra, de restit. spol., saepe; et supra, de iudic., quia V; et ff. de iureiuran., si duo § idem Iulianus; et ff. de condi. furt., conditione; et ff. de condi. furt., ex causa furtiva; et C. de furti. et serv. cor., incivilem; et C. de furti. et serv. cor., civile est.  Ber.

X 5.31.14 Dilecta in Christo

 Nec sint unum corpus
Nota quod qui non sunt de uno collegio vel etiam de una societate non dicuntur unum corpus, ut hic patet, quia clerici isti erant clerici Iotrensis ecclesiae deservientes ibidem, qui non dicuntur facere collegium, sed sunt ibi beneficiati licet omnes subessent abbatissae.  Unde non sunt unum collegium sive unum corpus, nec possunt constituere unum procuratorem sive actorem pro aliqua causa, ff. quod cui. univ. nom., neque societas § quibus autem.  Illi ergo soli faciunt unum corpus qui sunt in uno collegio vel societate, ut lex praedicta.  Unde nota quod corpus multis modis dicitur.  Omnes enim fideles possunt appellari unum corpus sive una ecclesia per fidem et caritatem sive perfectionem gratiae, supra, de summ. trin. et fid. cath., damnamus; cuius caput est Christus, 3. q. 4, Engeltrudam.  Ita quod alter alterius onera portet, 50. dist., ponderet.  Item collegium sive universitas dicitur unum corpus cuius praelatus dicitur caput, supra, de his quae fi. a prael., novit.  Et tale corpus potest habere sigillum, supra, de appell., significavit; et 73. dist., in nomine, in fi.; et actorem et arcam omnem, ut ff. quod cui. univ. nom., neque societas.  Sed cum isti clerici taliter non fuerint unum corpus, sigillum commune habere non debeant, ut hic patet.  Item unum dicitur corpus quod uno clauditur spiritu, ut homo, lignum, animal.  Aliud dicitur corpus quod habet partes integrales seu cohaerentes, ut domus.  Aliud quod habet partes distantes, ut grex, populus, collegium, ff. de usucap., rerum mixtura.  Si enim petisti in iudicio corpus quod habet partes integrales ut domum, ut succubuisti, si postea petas aliquid de domo, puta coementa vel lignum, puta cum fuerit dissolutum a domo, non obstat exceptio rei iudicatae, ff. de excepti. rei iud., si quis cum totum § item si quis fundum.  Si vero petas totum corpus quod habet partes distantes, puta gregem, et succubuisti, si postea petas aliquod caput de grege, quod fuit ibi, obstat exceptio.  Si vero non erat ibi, non obstat, ff. de excepti. rei iud., si cum argentum § 1.  Item episcopus cum capitulo suo facit unum corpus cuius ipse est caput, sed cum clero civitatis vel diocesis non dicitur facere unum corpus, supra, de testamen., requisisti § secus; et infra, de verb. sign., cum clerici.  Sic abbatissa ista cum clericis ecclesiae Iotrensis, licet ipsa sit caput, non facit unum corpus.

 Inhibeatis
Sed quare prohibetur istis habere sigillum, cum quilibet possit habere sigillum?  Ratio quare iam reddita est superius, quia cum isti non essent unum corpus, volebant facere sigillum commune tamquam essent unum corpus sive collegium, et per hoc videtur fieri praeiudicium abbatissae cui suberant, quasi quod per se forte expedirent negotia, quae sub ipsa vel auctoritate ipsius tractari debebant, quia et hoc praemisso aliud attentarent in praeiudicium monasterii.  Sed si quilibet rector per se vel cum collegio suo vellet habere sigillum, non prohiberetur.

X 5.31.15 Gravem

 Archidiaconum
Ambianensem scilicet.

 Homagii
Homagium hic appellant fidelitatem et obedientiam quam ratione archidiaconatus praestitit episcopo, quod licet, 23. dist., quamquam; supra, de iureiur., nullus.  Alias non licet exigere homagium, infra, de reg. iur., indignum; et supra, de simon., ex diligenti.  Et sic iste archidiaconus fidelitatem et debitam reverentiam violavit multipliciter prout sequitur, merito ergo punitus fuit.

 Negasse
Ipso facto veniendo contra fidelitatem et debitam obedientiam dando consilium invasori episcopi, et fratri eiusdem archidiaconi contra ipsum episcopum qui traxit ipsum ad iudicem saecularem.  Et ibi forte publice ipsum dominum suum esse negavit, et ita semel et secundo venit contra fidem, unde puniri debuit.

 In foro saeculari deposuisse
Arg. est hic manifestum quod sola conventio sufficiat ad hoc, ut cadat a iure suo, licet non fuerit litem contestatus.  De hoc dictum est supra, de for. compet., si diligenti.  Sed forte hoc est quia deliquit contra dominum suum, unde fortius puniri debet, arg. ff. de re milit., omne delictum, 1. resp. § 1.  Quia omnis contumacia adversus praesidem capite punienda est, ut ibi dicitur.  Unde iste ab omni officio et beneficio privatur.

 Causam vel consilium
Si dedit consilium contra dominum suum cui fidelitatem suam debet servare, venit contra fidem promissam et iuramentum fidelitatis, supra, de iureiur., ego; et supra, de iureiur., querelam.  Unde indignus est beneficio quod habet ab eo, 22. q. 5, de forma.  Et ideo privari debet beneficio, arg. 96. dist., si imperator; et supra, de postuland., cum sacerdotis.  Sic enim iste ingratus fuit contra episcopum suum a quo beneficium habuit, quare ipso privari debuit, supra, de dona., propter; C. de revoc. donat., generaliter.  Ber.

 Membrum putridum
Ergo abiiciendum est ab ovili ne inficiat sanas oves, supra, de statu monach., ea quae, 1. resp., in fi.; et 45. dist., sed illud; et 24. q. 3, resecandae.  Ex tribus causis archidiaconus iste reddidit se indignum.  Primo quia negavit episcopum dominum esse; secundo quia traxit illum ad iudicium saeculare; tertio quia dedit causam sive consilium contra dominum suum, et sic venit contra fidelitatem.

 Abscindatis
Et ita per sententiam perdit beneficia, non ipso iure.  Sic qui trahit alium in vetitum examen perdit causam per sententiam, non ipso iure prout notatur supra, de for. compet., si diligenti, in glossa sed numquid.  Ber.

X 5.31.16 Nimis iniqua

 Nimis iniqua
In capite isto reprehenditur avaritia sive aviditas praelatorum quam exercent contra viros religiosos, qui omnia renunciaverunt propter Deum in pluribus, ut in littera patet.

 Donatur
Hoc nullo modo debent praelati ecclesiarum sibi usurpare, quod pia devotione fidelium confertur religiosis in vita, supra, de sepult., de his; et supra, de statu monach., Theodosius.  Et hoc solum debent ibi habere quod canones permittunt, 18. q. 2, hoc tantum; 18. q. 2, quam sit; 18. q. 2, luminoso.

 In ornamentis
De his enim relictis et aliis quae ad divinum cultum pertinent nihil percipere debent, quamvis de aliis rebus relictis in testamento possunt percipere suam partem, supra, de testamen., de his.  Et ideo ab his praecipue et ab aliis gravaminibus debent humiliter abstinere, cum omnia dimiserint propter Deum et elegerint in paupertate domino deservire, infra, de excess. praelat., nimis prava, in princ.

X 5.31.17 Nimis prava

 Ad synodos
Omnes enim religiosi qui populum non habent ad synodum ire non tenentur, arg. infra, de privileg., ex ore, in fi.; et 18. q. 2 § canonica; et in illa palea quae concilium Turonense est 18. dist., episcopus non debet.  De hoc dictum est supra, de offi. ord., dilectus.

 Fidelitatem iuramento
Ab aliis enim ministris sive rectoribus ecclesiarum quibus animarum cura commissa est, hoc requiritur, 23. dist., quamquam; et supra, de iureur., nullus.  Ab huiusmodi fratres Praedicatores et Minores sunt exempti.  Et illud videtur intelligi de perpetuis rectoribus, sed isti non sunt perpetui immo quasi annuatim mutantur.

 De hortorum fructibus
De his enim nullas religiosi decimas solvere tenentur, supra, de decim., ex parte tua 1.  Et leprosi etiam, licet non sint professi, de hortis decimas non solvunt, supra, de eccl. aedif., cum dicat.  De hortis ergo et de domibus decimas nulli religiosi solvere debent.

 De Iudaeorum domibus
Iudaei non de domibus et aliis possessionibus, si quas colant, decimas solvant, supra, de decim., de terris; et supra, de usur., quanto.

 A praenotatis
In omnibus enim supradictis Praedicatores et Minores fratres exempti sunt, nec possunt compelli ad aliqua supradicta facienda.

X 5.31.18 Tanta est clavis

 In nos et ecclesiam Romanam
Unde magis puniendus fuit qui deliquit in principem et sine restitutione damnandus, 21. dist., in tantum.  Immo culpam et offensam quam in Deum et Romanam ecclesiam commisit remittere non posset, 23. q. 4, si is qui; et 63. dist., Salonitanae.

 Petri claves
De quibus habes 21. dist., in novo.  Unde habet potestatem ligandi et solvendi, 24. q. 1, quodcumque.  Iste enim contempsit Petri claves violando sententiam interdicti tam per se quam per alios quos ad hoc compulit, et tunc suspensus fuit violando interdictum, ut dicitur infra.  Ber.

 Compulit non servare
Propter hoc non excusantur, cum pro poena temporali debuerant interdicti sententiam violare, 32. q. 5, ita ne; licet culpam eorum attenuet, supra, de his quae vi met. caus. fi., sacris, arg.

 In exemplum
Ut per hoc etiam fiat caeteris interdictio delinquendi, 2. q. 7, quapropter; supra, de excess. praelat., pervenit; et supra, de Iudae. et Sarrac., ad liberandam, in fi.  Quia facilitas veniae incentium tribuit delinquendi, 23. q. 4, est iniusta.  Ber.

 Irritas et inanes
Nota quod qui non servat sententiam interdicti, beneficia vel dignitates conferre non potest tamquam suspensus, supra, de concess. praeben., quia diversitatem; et hic patet manifeste.  Item nec talis potest aliquem excommunicare, cum quantum ad sacramenta ecclesiae excommunicatus reputetur, quia ex eo quod dicit, irritas, patet quod institutiones et excommunicationes sententiae nullae fuerunt, 24. q. 1, audivimus.  Tamen 
Io. dicit ibi quod suspensus tantum ab officio potest excommunicare.  Sed hoc non videtur, quia cum ipse sit officio privatus, alium privare non potest, ut hic videtur.  Si sententia talis tenuisset, illos absolvisset ut in sententiis excommunicationis fieri consuevit.  Sed hic sententias illas decernit irritas et inanes.  Arg. contra supra, de cleri. excom., si celebrat.  Sed hic longe magis excessit quam ibi, et est diversus casus.  Ibi loquitur de suspensione canonis per participationem, hic de suspensione hominis.  Item collatio praedictorum nulla fuit, quia illi quibus collatio facta fuit, non servaverunt interdictum nec excommunicatis conferri possunt multo fortius, supra, de cleri. excom., postulastis § 2; et supra, de aetat. et qualit., cum bonae.  Quidam dicunt quod hic plus fuit processum, scilicet quod executores qui posuerunt interdictum excommunicaverunt violatores interdicti.  Et sic recte dicit, irritas et inanes.  Sed ex littera huius decretalis non colligitur hoc, sic etiam excommunicati fuerunt violatores interdicti, supra, de cleri. excom., postulastis § 2.  De institutionibus et destitutionibus nulla dubitatio est, quia sine culpa et absque ordine iuris fuerunt destituti, et ita si nulla fuit destitutio, nulla fuit institutio, 3. q. 6, haec quippe; et supra, de accusat., ad petitionem; et infra, de purg. can., cum dilectis.  Et ita dubitatio tantum remanet circa sententias excommunicationis et interdicti, et de illis idem credo ut dictum est ex eo enim quod tantum excessit, ut patet in principio decretalis, suspensus fuit a iurisdictione.  Contemnendo enim claves ecclesiae amisit potestatem clavium, sicut qui non est ligatus ex contemptu ligatur, 11. q. 3, si is qui § cum ergo; et 24. q. 3, notandum, in fi.  Locus enim interdicitur propter homines, et ita homines sunt interdicti et suspensi et non locus.  Quia cum locus sit res inanimata, nec suspendi nec interdici potest.  Et ita cum dicitur, interdico locum talem, hoc est dicere, interdico homines illius loci et celebrantes ibidem.  Et ita celebrantes in loco interdicto interdicti sunt et suspensi et irregulares.  Et ita nec eligere nec eligi nec etiam postulari possunt, supra, de postuland., clerici; et supra, de elect., cum inter R; et supra, de consuet., cum dilectus; supra, de cleri. excom., Apostolicae.  Et sic iste episcopus qui violavit interdictum quod ab initio coeperat observare suspensus fuit et irregularis.  Unde postea in alios sententias excommunicationis seu interdicti aut suspensionis ferre non potuit.  Et solus Papa cum talibus dispensare potest, supra, de re iudic., extravag. cum aeterni; et infra, de sent. excom., extravag. cum medicinalis.  Arg. contra, scilicet quod non sit irregularis vel suspensus, supra, de cleri. excom., postulastis § ulti.; et hic ubi dicitur: suspendas omnes etc.  Sed istud ad factum refertur cum etiam iam essent suspensi violando interdictum.  Sed qui communicat aut etiam celebrat excommunicatus, non est suspensus proprie nisi a perceptione sacramentorum aut irregularis, licet alias sit puniendus, dummodo non in contemptum et contra prohibitiones superioris, supra, de cleri. excom., si celebrat.  Cum hoc in iure non inveniatur statutum et ideo non debet extendi haec poena.  Ber.
 
 Severius vindicandum
Quia ubi maior est culpa maior exerceri debet vindicta, infra, de haeret., excommunicamus itaque § credentes, ubi invenies concordantias plures.  De hoc simile supra, de aetat. et qualit., cum bonae.

 Amotis
Haec est poena illorum qui non servant interdictum, supra, de cleri. excom., postulastis § quaesivistis.

 Brachii saecularis
Ut supra, de offi. ord., perniciosa; et supra, de offi. ord., quoniam, in fi.; et supra, de iudic., cum non ab homine.  Ubi enim ecclesia amplius facere non potest, implorare debet auxilium saeculare et compellere, et econverso, supra, de maledic., statuimus, arg.

