X 1.07 DE TRANSLATIONE EPISCOPI

X 1.07.01 Cum ex illo

 Privilegio
Quo videlicet praetulit eam cunctis ecclesiis, 21. dist., in novo; et 21. dist., quamvis.  Et in hoc differt a papatu imperium, quia imperator habet suam iurisdictionem a populo, Inst. de iure natural. § sed et quod principi; et C. de vet. iure enucl., Deo auctore § cum enim; in Auth. quom. oport. episc., coll. 1, ubi dicitur quod ab eodem principio sunt.  Sed Romana ecclesia voce domini tantum praelata est, ut hic, et 21. dist., quamvis.

 Instituta continentia
Quia quaestio religionis et fidei ad Petrum tantum referenda est, 12. dist., praeceptis; et 24. q. 1, quoties; et 16. q. 1, frater noster; et 23. q. 8, convenior.

 Translationes
Et depositiones, 3. q. 6, quamvis; et 3. q. 6, dudum; et infra, eodem, inter corporalia; et 7. q. 1, mutationes.

 Mutationes
7. q. 1, temporis qualitas.

 Pertineant
Quae sint illa quae ad solum Papam pertineant, his versibus comprehende: restituit Papa solus deponit et ipse // dividit ac unit eximit atque probat // articulos solvit synodumque facit generalem // transfert et mutat appellat nullus ab illo.  De singulis istis habebis concordia infra, de excess. praelat., sicut; et infra, de offi. legat., quod translationem, in glossa, haec sunt.

 Confirmasse
Secundum quosdam factum narrat, quia ante pallium receptum non potest confirmare, quia in pallio plenitudo pontificalis officii confertur, infra, de usu pallii, nisi specialis; arg. supra, de elect., quod sicut, circa fi.  Arg. contra supra, de elect., suffraganeis.  Dicunt quidam quod illa non tenet.  Alii dicunt quod confirmare potest, et omnia alia facere quae sunt iurisdictionis, ut hic, et supra, de elect., transmissam; et supra, de elect., nosti.  Quia in confirmatione consequitur omnia quae sunt iurisdictionis, et confirmare iurisdictionis est, quia eo confirmato potest conferre beneficia, supra, de elect., nosti.  Ergo eadem ratione confirmare, quia capitulum vacante sede confirmat, infra, de maior. et obed., cum olim; et infra, de maior. et obed., si quis; arg. vel conprovinciales episcopi, 64. dist., quia per ambitiones; arg. infra, de haeret., ad abolendam § et quoniam; et arg. infra, de concess. praeben., nulla; multo fortius electus confirmatus.  Sed videtur quod tunc ad Papam spectet confirmatio, 100. dist., quoniam; et infra, de concess. praeben., quia diversitatem.  Illud est verum quod electus in archiepiscopum confirmatus, omnia quae sunt iurisdictionis potest, et non quae sunt ordinis, unde licet possit confirmare electos.  Illos tamen consecrare non potest ante pallium acceptum, supra, de elect., quod sicut; infra, de consecr. eccl. vel alt., aqua.  Et illam decretalem supra, de elect., suffraganeis, quidam volunt intelligere quando non est in mora, et illam supra, de elect., quod sicut, quando est in mora petendi pallium.  Alii dicunt quod illa decretalis supra, de elect., suffraganeis, non tenet.  Et tu dicas et credo verius, quod decretalis illa supra, de elect., suffraganeis, teneat, et quod electus in archiepiscopum confirmatus potest confirmare suffraganeos suos, ut hic innuitur, et potest mandare suffraganeis suis ut electum debeant consecrare, licet ipse hoc facere non possit.  Video enim quod ipse non potest clericum ordinare, et tamen potest mandare alicui episcopo ut ordinet.  Hoc idem faciunt abbates exempti de clericis suis, quia faciunt illos ordinari per episcopos quos ipsi non ordinant sine licentia eorum praelatorum.  Multo fortius electus talis potest mandare hoc suffraganeis.  Et haec est ratio quia per hanc demandationem nihil committit, cum ipsi episcopi ex ordine et consecratione quam habent, facere possunt, nec deest illis nisi quod consecrandus non est de sua iurisdictione.  Nec sequitur hoc facere non potest, ergo non potest aliis mandare.  Instantiam habes in abbatibus exemptis et in electis confirmatis; arg. 7. q. 1, pontifices.

X 1.07.02 Inter corporalia

 Facilius
Hoc est generale, nam et peculium facilius revocatur quam constituatur, ff. de peculi., non statim.  Et possessio facilius amittitur, quia solo animo, quam acquiratur, quia ibi necessarius est actus corporalis, ff. de acq. poss., possideri § in amittenda.

 Spiritualia
Tamen spiritualia nisi legaliter conserventur de facili destruuntur, 40. dist., sicut.  Sed illud intelligas quo ad destructionem virtutum, quod fit per peccatum.  Unde dicitur qui peccat in uno factus est omnium reus, infra, de reg. iur., defleat.  Et quod dicit hic, referas ad sacramenta huiusmodi, scilicet, ordinationes, consecrationes et depositiones, et consimilia, etc.

 Destruantur
Unde lex dicit quod difficilior est dissolutio matrimonii quam coniunctio, C. de repud., consensu, in princ.

 Solus
16. q. 7, congregatio.

 A metropolitanis
64. dist., episcopi; 64. dist., ordinationes; et 64. dist., de abiectione.

 Romanum Pontificem
Ut 3. q. 6, quamvis; 3. q. 6, dudum; et supra, de translat., cum ex illo.

 Fortius
Id est, dignius, quoniam carnale in veritate fortius est, quia dissolvi non potest, etiam si interveniat consensus Papae, et ipsorum coniugum, immo manent coniuges separatim, scilicet, propter fornicationem, 32. q. 7, interveniente; et 32. q. 7, licite; et infra, de iureiur., tua nos 2.  Et durat usque ad mortem, 7. q. 1, sicut alterius; infra, de sepult., de uxore; nisi in casu ante carnalem copulam, infra, de conver. coniug., ex publico.  Spirituale vero coniugium in multis dissolvitur casibus, translatione, renunciatione et depositione auctoritate Papae, ut supra, de translat., cum ex illo; et ideo minus est forte, sed dignius.

 Non separet
33. q. 2, an quod in subditis; et 33. q. 2, quos Deus.

 Non enim
Responsio tacitae quaestionis, diceret aliquis quotidie dissolvuntur.  Et ipse respondet, non enim, etc.

 Divina
Et sic quod fit auctoritate Papae, dicitur fieri auctoritate Dei.  Et est verum si iusta causa hoc faciat, 23. q. 1, quodcumque; et 23. q. 3, si quis non recto iudicio.

 Vicarium
Et tamen successorem piscatoris, 24. q. 1, quoniam verus.  Et episcopus dicitur etiam vicarius Christi, 33. q. 5, mulierem.  Et successores sunt episcopi aliorum Apostolorum, 68. dist., quorum vices.

 Confirmatus
Ergo ante confirmationem potest, quod verum est.  Adhuc tamen habet tenue ius, cum posset repelli per exceptionem, infra, de accusat., super his.

 Cui
Scilicet, coniugio spirituali.

 Nihil addit
Consummatur tamen in consecratione illud matrimonium; infra, de translat., licet.

 Nullius
Ergo non probat hoc esse, quod ab hoc contingit abesse, C. de probation., neque natales; et C. und. cognat., non hoc; et infra, de restit. spol., cum ad sedem, in fi.; arg. infra, de testib., cum tu; et 38. dist., quae in ipsis.

 Non honori
Infra, de ordin. ab ep. qui ren. epi., requisivit.

 Idem iuris
Quia de similibus simile debet esse iudicium, supra, de elect., dudum ecclesia.  Similis enim aequitatis ratio similia iura suadere debet, C. ad leg. Falc., cum certum; infra, de confirm. util. vel inutil., cum dilecta.

 Sic et electorum
Quod dictum erat de episcopis, prorogatur ad electos confirmatos, sicut quod dicitur de uxore, prorogatur ad sponsam, ff. de iure dot., si sponsa; ff. de fund. dot., lex Iulia; C. de bon. quae liber., non sine, in fi.; infra, de iureiur., quemadmodum; arg. C. qui pot. in pign. hab., asiduis, in fi.

 Post
Ergo ante confirmationem potest.

 Similitudinem
Arg. quod de similibus, simile debet esse iudicium.  Arg. contra 28. q. 1, sic enim, vers. perinde; et 27. q. 1, nuptiarum, circa medium.

 Neque illud
Hic respondet tacitae quaestioni, quae posset fieri per capitulum, 100. dist., quoniam.  Quia ibi dicitur quod ecclesia quae habet electum confirmatum, appellatur vidua, et ille cedit iudicio metropolitani, et hoc dicit quod non potest sine licentia Papae.  Papa respondet huic obiectioni, quia non videtur vidua nisi quo ad quaedam.  Item nec obstat illud quod de cessione subsequitur, quia illud statutum fuit ad poenam, etc.

 Sex menses
Melius diceret si ultra quinque, quia de quinque mensibus dicitur in canone illo, cuius sententia hic ponitur.

 Ad quaedam
Illa, scilicet, quae ministerium consecrationis desiderant, supra, de elect., transmissam.

 Inutilem
In aliis etiam mortuus reputatur, probat etiam de poen. dist. 1, facilius § hoc idem probatur; et de poen. dist. 1, scindite.  Et qui inhabilis est ad agendum nullus dicitur, ff. quod cui. univ. nom., neque societas § penulti.; et ff. qui satisda. cog., si decesserit; et ff. qui satisda. cog., qui iurato; et ff. ad Velleia., quamvis § si convenerit.

 Ad gratiam
Arg. ff. de excepti. rei iud., evidenter.  Poena enim non debet tribuere alicui immunitatem, ff. de interdict. et releg., relegatorum § ulti.; et ff. de interdict. et releg., sed honore.  Nec econverso gratia debet trahi ad poenam, C. de legi. et const., quod favore.  Et quod provisum est ad concordiam, trahi non debet ad noxam, 45. dist., licet nonnumquam.

 Auctoritate Romani Pontificis
Scilicet, generali.

 Superstitiosis
2. q. 5, consuluisti.  Et quod Apostolus non definit, nec nos definire debemus, 31. q. 1, quod si dormierit.

 Non invenitur
Arg. quod non est concessum intelligitur prohibitum, ff. de colleg., mandatis, in princ.; ff. de donation., filius; et 18. q. 2, hoc tantum; et 9. q. 3, conquestus; 32. dist., de illo clerico; et 55. dist., si evangelica; ff. quod cui. univ. nom., nulli; ff. de postulan., hunc titulum § ait praetor.  Regula ista locum habet in iudiciis stricti iuris, quia quicquid adstringendae obligationis causa dictum est, nisi id verbis exprimatur, omissum intelligitur, ff. de ver. oblig., quicquid; et in arbitris id locum habet, infra, de arbitr., cum dilectus; ff. de recepti., si cum dies § plenum; et ff. de recepti., quid tamen, in fi. et in princ.; infra, de decim., ad audientiam; et infra, de translat., licet; et infra, de privileg., si de terra; secus est in iudiciis bonae fidei.  Hic sumitur contrarium arg., omnia concessa intelliguntur quae non sunt expresse prohibita, et habet locum in iudiciis bonae fidei, prout sequitur quia ibi omnia intelliguntur venire in iudicium, nisi expresse prohibeantur, infra, de caus. poss. et propr., cum ecclesia; et ff. de iud., solemus; ff. deposi., Lucius.  Secus in beneficiis quae latissime sunt interpretanda, infra, de verb. sign., olim; et infra, de dona., cum dilecti, in fi.; et secus in absolutionibus, infra, de sent. excom., nuper.  Arg. contra quod illa scilicet, intelliguntur concessa quae expresse non inveniuntur prohibita, 30. q. 3, illud; et 30. q. 4, qui spiritualem; et 16. q. 1, sunt nonnulli; et ff. de procur., mutus § 1; et 5. dist., ad eius vero; et ff. qui testam. fac. pot., testamentum; et 28. q. 1, iam nunc.  In verbo illo, et hoc non vetat Dominus, super hoc consuevit dici ubi constitutio promulgata fuit affirmative intelligitur concessum, nisi reperiatur prohibitum.  Patet exemplum 31. q. 1, Deus masculum; et 31. q. 1, quod si dormierit.  Si vero negative fuerit expresse promulgata semper intelligitur prohibitum, maxime ubi fuerat eadem ratio nisi inveniatur concessum.  Exemplum patet 23. q. 5, si non licet.  Nam cuncta licerent nisi iura vetarent.

 Tamquam maiores
40. dist., homo Christianus; et ff. de re milit., omne § qui manus; iuxta illud: omne animi vitium tanto conspectius in se crimen habet, quanto maior qui peccat habetur.

 Ex simplicitate
Simplicitati enim parcendum est, 86. dist., tanta; et infra, de rerum perm., cum universorum, ubi plures concordantiae sunt ad hoc.

 Perdurante
Id est, si adhuc durant in suo consensu; simile 63. dist., quanto; et supra, de elect., bonae 2.  Et quod hic dicit de gratia solummodo dicitur, quia ille debuit utraque privari, sed quia ex simplicitate hoc contingit, pepercit illi; simile infra, de rerum perm., cum universorum.  Et capitulum quod ipsum recepit privari debuit ea vice eligendi potestate si Papa eum repulisset, vel cum eo non dispensasset, infra, de translat., quanto.

 Non potuerit
Et ita quod voluit non potuit, et quod potuit noluit, infra, de offi. deleg., cum super; et C. si quis alt. vel sib. sub alt., multum; et C. de iure dot., si genero; et ff. de hered. instit., quotiens.  Arg. contra C. de insti. sub cond. fac., si testamentum.

X 1.07.03 Quanto persona

 Relicta
Hoc capitulum et capitulum sequens infra, de translat., licet; et illud capitulum infra, de maior. et obed., humilis; et infra, de cleri. excom., illud, de eadem materia loquuntur.

 Coniunxit
33. q. 2, quos Deus; et 33. q. 2, an quod; et 30. q. 1, ad limina.

 Antiquitas
Sic 25. q. 1, contra statuta; et 9. q. 3, conquestus.  Et antiquitas veneranda est, 2. q. 6, anteriorum § illud; et ff. de iure immun., semper.  Mos enim retinendus est fidelissimae vestutatis, C. de testament., testamenta.

 Reverentiam
Tamquam iuri scripto, 9. dist., ecclesiasticarum; et 9. dist., catholica; et infra, de caus. poss. et propr., cum ecclesia.

 Puri homines
Veri tamen hominis, qui etiam aliquid est secundum quod homo, infra, de haeret., cum Christus.  Et est verus Deus et verus homo, supra, de summ. trin. et fid. cath., firmiter.

 Veri Dei vicem
Unde dicitur habere caeleste arbitrium, C. de summ. trinit. et fide cath., cunctos, in fi.  Et ideo etiam naturam rerum immutat, substantialia unius rei applicando alii, arg. C. commun. de legat., omne.  Et de nullo potest aliquid facere, C. de rei uxor. act., rem, in princ.; et de conse. dist. 2, re vera.  Et sententiam quae nulla est, facit aliquam, 3. q. 6, haec quippe.  Quia in his quae vult, ei est pro ratione voluntas, Inst. de iure natural. § sed quod principi.  Nec est qui ei dicat, cur ita facis, de poen. dist. 3 § ex persona; alias est de poen. dist. 3, quamvis.  Ipse enim potest supra ius dispensare, de concess. praeben., proposuit.  Item de iniustitia potest facere iustitiam corrigendo iura et mutando, infra, de appell., ut debitus; et infra, de cons. et affin., non debet; et plenitudinem obtinet potestatis, 2. q. 6, decreto.

 Exemplum
Quia facilitas veniae praebet incentivum, etc., 23. q. 4, est iniusta.  Et si ea quae male usurpantur omittimus, excessus viam aliis aperimus, 35. q. 9, loci; et 93. dist., pervenit; et C. de indict. vid., ambiguitates, in fi.  Propagatur enim vitium nisi per coerctionem disciplinae subsequatur correctio, 21. q. 2, placuit, in fi.

 Notorium
Notorium est quod transivit, sed quod sine licentia transivit non est notorium; simile infra, de cleri. excom., illud.

 Illicite
Ipsum recipiendo sine licentia Papae; sic supra, de elect., bonae 1; non postulando.

 In quo peccaverunt
Sic supra, de translat., inter corporalia; infra, de temp. ord., litteras; et infra, de offi. deleg., cum olim magister.

 Suspendimus
Per sententiam, et sic non ipso iure; sic supra, de elect., Cumana, in fi.  Sic arg. contra supra, de elect., bonae 1, ubi videtur quod ipso iure sunt privati.  Et ideo expone, suspendimus, id est, suspensos denunciamus.

 Debebat
Sua auctoritate, immo in ea vocatione in qua vocatus erat debuit secundum Apostolum permanere, ut 21. q. 1, clericus.

 Canonicas
7. q. 1, si quis episcopus.

 Maiorem
Maxime, quia idem si ad parem vel minorem.  Ber.

X 1.07.04 Licet in tantum

 Licet in tantum
Secundum quod verba ista sonare videntur, colligitur quod quis possit habere principium matrimonii sine medio et sine fine.  Sed contradicit Ambrosius, dicens quod sacramentum matrimonii aut plenum est aut nullum, quia matrimonium res est individua et simplex, sicut et carnale matrimonium, quod est coniunctio maris et feminae individuam vitae retinens consuetudinem, infra, de praesump., illud; et 27. q. 2 § sequitur; et Inst. de patr. potest. § ius.  Resp.: ista verba possunt referri ad solemnitatem potius quam ad substantiam matrimonii.  Vel dicas quod pro tanto dicitur initiatum, quia post electionem ab ea non possunt recedere electores, supra, de elect., cum inter canonicos.  Immo hodie etiam ante electionem publicato tamen scrutinio varirae non possunt, supra, de elect., publicato.  Et postea per consensum electi perficitur et in confirmatione fit ratum ita quod amplius per se renunciare non potest; supra, de translat., inter corporalia.  Et in consecratione consummatum intelligitur, et hoc tantum quo ad illa quae ministerium consecrationis desiderant, supra, de elect., transmissam.  Sed quo ad vinculum coniugale consecratio nihil operatur, supra, de translat., inter corporalia.  Sic et in carnali matrimonio ista possunt considerari per sponsalia quae sunt futurarum nuptiarum promissio, 30. q. 5, nostrates.  Quodam modo videtur initiari, quia per illa ad matrimonium pervenitur, ff. de sponsal., oratio.  Per consensum animorum contrahitur et efficitur ratum, ita quod numquam postea separantur nisi ante carnalem copulam causa religionis, infra, de conver. coniug., ex publico.  Per coniunctionem corporum consummatur, infra, de divort., quanto.

 Maiorem
Quia gradatim conferuntur honores, ff. de muner. et honor., ut gradatim.  Et qui promoventur de minori ad maius promoveri debent, 93. dist., legimus, in fi.

 Videatur
Si alicui videri possit, sed nulli potest videri, ergo nec huic; sic 8. q. 1, Moyses; et arg. 35. q. 5, ad sedem, vers. hic ergo evigilent.  Et aciem mentis si possunt intendant, quod dicit non possunt, et 24. q. 3, si habes, vers. si invenirentur idonei, etc.  Sed Augustinus dicit se nescire, et licet forsitan hoc videatur aliquibus quod possit transire.  Non tamen est verum, cum persona prius sit examinanda sicut postulatio, prout sequitur.

 Ad parem
Sed nonne concesso quod maius est videtur concedi quod minus est, infra, de decim., ex parte tua 2; 16. q. 2, visis; infra, de dona., pastoralis?  Sed dic quod minus est transire ad maiorem quam ad parem vel minorem, quia minus est contra ius commune.  Unde magis est dispensabile transire ad maiorem quam ad parem vel minorem propter maiorem utilitatem, ut hic dicit.

 Postulatio
Sed quare haec verba privilegii sive indulgentiae non interpretatur Papa largissime, ut infra, de verb. sign., olim?  Respondetur quod forma verborum hoc non patitur; sic infra, de privileg., si de terra; et supra, de consuet., cum dilectus.  Item quia per talem indulgentiam noluit subvertere consuetam examinationem postulationis, arg. C. de inoffic. testam., si quando; et supra, de elect., ecclesia vestra 2.  Sed quaero quam utilitatem consecutus fuit iste per illam indulgentiam, sive per istam interpretationem quam hic facit Papa, cum potius interpretatio fieri debeat ut res valeat quam ut pereat, infra, de verb. sign., abbate § si unus eligitur; et ff. de reb. dub., quotiens; et infra, de privileg., in his.  Arg. optimum, et quod hic dicitur, sine privilegio tali hoc fieri non potuisset, et privilegium aliquid adiicere debet iuri communi, ff. ad municip., municipem; ff. de leg. 1, si quando.  Potius enim adiuvari beneficio nos oportet quam decipi, infra, de commod., cum gratia; et ff. commodat., in commodato § sicut, in fi.  Resp.: ideo attenuat vires huiusmodi privilegii, quia per ambitionem obtentum fuit, ut 1. q. 1, principatus; et C. de senatuscons., quamvis.  Ex eo enim quod aliquid contra ius obtinetur, praesumitur ambitiose obtentum, ff. ad municip., municipem, in princ.  Vel dic quod super examinatione non dabatur ei aliqua indulgentia, prout patet ex verbis istius indulgentiae, vers. dum tamen ei nihil obstaret, etc.; et infra, ubi dicit, et tenor illius, etc.  Sed in hoc valebat ei indulgentia, ut si vocaretur ad maiorem dignitatem, poterat consentire ut per mutuum consensum illius et postulantium initiatum esset spirituale coniugium.  Quod non esset, si indulgentiam non haberet, quia consentire non posset, supra, de translat., inter corporalia, ad fi.  Si enim servasset indulgentiam et vocatus fuisset ad maiorem dignitatem, tunc in illam potuisset transire nulla alia licentia petita.  Qui enim non servat privilegium perdit illud, supra, de consti., cum accessissent, cum suis concordantiis.  Et privilegium sive indulgentia ita est servanda secundum quod in ea continetur, infra, de privileg., porro.  Sed iste voluit ampliare indulgentiam transeundo ad parem et sine examinatione, et ideo non profuit ei nec etiam ad minorem sine examinatione, ut patet ex tenore indulgentiae.  Ber.

