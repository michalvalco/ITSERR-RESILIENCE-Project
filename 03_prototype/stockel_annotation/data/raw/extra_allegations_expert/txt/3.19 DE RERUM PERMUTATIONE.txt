X 3.19 DE RERUM PERMUTATIONE

X 3.19.01 Si princeps

 Voluntate
Alias certe non posset, sicut cum communi consensu emptio contrahitur et etiam dissolvitur, C. de act. et oblig., sicut ab initio.  Ber.

 Liceat
Sic 10. q. 2, hoc ius porrectum § sed et permutare.

 Rationabilis
Puta quod utilitas ecclesiae in hac permutatione procuratur, alias non debet fieri, infra, de rerum perm., ut commutationes.  Sicut nec alienatio fieri debet nisi ut meliora prospiciat, 12. q. 2, sine exceptione; et supra, de his quae fi. a prael., cum Apostolica.  Ber.

 Pragmatica
Pragma idem est quod causa.  Unde pragmatica sanctio est constitutio super aliqua re promulgata.  Hic tamen ponitur pro confirmatione sive scriptura facta ab imperatore cum causae cognitione super tali permutatione.  Ala.

X 3.19.02 Ut commutationes

 Ut commutationes
Supple statuimus.

 Inconsulte
Id est, in damnum ecclesiae, quod esse non debet.  Immo rationabilis causa debet subesse ad hoc ut fiat commutatio, supra, de rerum perm., si princeps.  Unde successor revocavit inconsultam permutationem.  Simile supra, de precar., de precariis.  Immo et illa quae fecit, successor revocare potest, quod in damnum ecclesiae datum est sive alienatum, 35. q. 9, quod quis commiserit; supra, de rebus ecc. non alien., si quis; et 12. q. 2, monemus, dum tamen toleretur in administratione.  Ber.

X 3.19.03 Mancipia ecclesiastica

 Commutari
10. q. 2, precariae, in fi., arg. contra.  Sed hic determinat illud et favore libertatis hoc fit.

 Semel Deo consecratum
12. q. 2, episcopus qui; et 12. q. 2, nulli licet; 19. q. 3, quae semel; et infra, de relig. dom., ad haec.  Arg. contra 54. dist., ex antiquis.  Solutio: illud est praeter regulam statutam contra eos qui ordinati sunt sine consensu dominorum suorum, cum in hoc ipso delinquunt et maxime ad terrorem, ne alii hac occasione subtrahant se dominis suis, arg. 2. q. 7, quapropter; et ff. de poe., capitalium § famosos.

 Ad humanos
Id est, saeculares, de conse. dist. 1, ligna; de conse. dist. 1, vestimenta.  Sed contra videtur 12. q. 2, ecclesiasticis, ubi servus ecclesiae saeculari personae datur.  Ergo multo fortius permutare potest.  Dicit Ala. quod loquitur hoc capitulum et sequens de servo ecclesiae dato et converso facto, qui cum sit religiosa persona saeculari personae servire non debet.  Laur. dicit quod ex causa prohibitum fuit, quia ad laicorum suggestionem saepe inutilia mancipia pro utilibus permutabantur, quod ne fiat statutum est ut non nisi ad libertatem commutentur, sed cessante causa cessabit constitutio, 61. dist. § his omnibus; et ff. de pacti., quod dictum.  Tanc.  Vel dic: factum principis non est trahendum in consequentiam.  Ipse enim non subiicitur legibus.  Et sic loquitur contrarium in principe.  Ber.

X 3.19.04 Iniustum videtur

 Fugitivos
12. q. 2, fugitivi.  Arg. contra C. de lege Fab. de plag., in fuga.  Solutio: dum est in fuga, non debet vendi.  Sed cum fuerit reversus et patefacto vitio emptori, ne postea fiat redhibitio, ff. de contrah. empt., quod saepe § si quis amico; et ff. de contrah. empt., quod saepe § ulti.  Rich.

 Humanae
Sic supra, de rerum perm., mancipia, cum suis concordantiis ibi positis.

 Servituti
Est et alia ratio quae assignatur in servis minorum, C. de admin. tut., lex quae tutores; ff. de fideicommi. liber., cum quasi § in furiosi.  Laur.

X 3.19.05 Quaesitum

 Dignitatum
Et etiam divisio praebendarum, supra, de praeben., maioribus, quod est concilium Turonense de quo fit hic mentio, et 12. q. 2, alienatione.

 Non possunt
Infra, de rerum perm., cum universorum; et infra, de rerum perm., cum olim, nisi hoc fieret auctoritate superioris, supra, de praeben., inter caetera, et hic prout sequitur.  Ber.

 Simoniae
Quia in spiritualibus vel spiritualibus annexis nulla pactio vel conventio debet intervenire, 1. q. 2, quam pio; et supra, de pact., cum pridem; et supra, de pact., pactiones.  In spiritualibus annexis, ut est ius patronatus, supra, de iudic., quanto; et supra, de praeben., significatum.  Dic ut ibi.

 Episcopus
Inno. iiii dicit quod hoc verum est quando isti commutare volentes habent praebendas in diversis ecclesiis vel in eadem.  Si enim est praebendae onus annexum, intelligitur hoc capitulum si sunt in diversis ecclesiis.  Si autem in eadem et sine onere, tunc possunt permutare auctoritate propria, et potest esse ratio, licet ipse non assignet quae sequitur in 70. dist., sanctorum; et 74. dist., quorundam. Ber.

 Uni loco
7. q. 1, mutationes; et 7. q. 1, scias; et 7. q. 1, omnis qui.  Et valet interdum mutatio loci, 81. dist., valet.  Ber.

X 3.19.06 Ad quaestiones

 Proventuum
Scilicet temporalium, unde admittitur cum temporalibus mutatio, quod aliter non fieret, infra, de rerum perm., exhibita, et hic prout sequitur.

 Per se queat
Et ita spiritulae cum spirituali potest commutari, sicut temporale cum temporali.  De hoc dixi supra, de transact., super eo; arg. 16. q. 7, nemini.  Et hoc auctoritate superioris, arg. ff. de his qui not. infam., furti § qui iussu.  Et cum indemnitate utriusque, 10. q. 2, hoc ius.  Alias non liceret, supra, de praeben., maioribus; 12. q. 2, diaconi; et 12. q. 2, sine exceptione.  Alias non, infra, de rerum perm., exhibita.  Item nota quod ad hoc quod aliquid habeatur tamquam beneficium, non potest ex permutatione provenire, quia esset manus a manu sicut nec transactione, supra, de transact., super eo.  Item licet permutatio locum habeat in spiritualibus, non tenet emptio et venditio, et est ratio quia nulla est emptio sine pretio, ut Inst. de emp. et ven. § item pretium.  Quod in quantitate et in numerata pecunia consistit, C. de contrah. empt., empti fides.  Quod non est in permutatione, ff. de rer. perm., sicut.  Sed uterque est quasi emptor et venditor, ff. de aedil. edict., sciendum § emptorem.  Laur.

 Inhibitum
Unde videtur concessum.  Arg. 30. q. 4, qui spiritualem; et infra, de spons., cum apud; ff. de procur., mutus § 1.  De hoc dicitur supra, de translat., inter corporalia.

 Contractus
Duo enim erunt contractus non se aliquo modo tangentes.  Tamen si una villa commutaretur cum alia ita quod utraque ecclesia esset accessoria ad villas, bene permutaretur cum universitate.  Arg. infra, de iure patron., ex litteris; infra, de iure patron., cum saeculum.  Ad instar fundi dotalis, ff. de fund. dot., interdum; C. de fund. dot., mariti.  Nec aliquid intelligitur esse pretium ecclesiae, sicut nec pretium peculii est, cum servus venditur cum peculio, ff. de peculi., si ex duobus § ulti.; et ff. de peculi., sed si quis servum.  Laur.

X 3.19.07 Cum olim

 Confessus
Quae confessio ei praeiudicavit, supra, de confess., cum super; et supra, de confess., ex parte.  Sed adversario non debet praeiudicari, infra, de adult., significasti; et 2. q. 5, interrogatum.

 Consensum
Et sic fuit particeps simoniae, unde debuit privari dignitate illa, supra, de rerum perm., quaesitum.

 Diffinitivam
Ergo in civili causa aliquae sunt partes iudicis in confitentem, similiter et in criminali, 2. q. 1, nos in quemquam.  Nec obstat ff. ad leg. Aquil., perinde.  Nam nullae sunt partes in cognoscendo, sed aliquae sunt in pronunciando.  Io.  Sic ergo patet ex hoc capitulo et supra, de rerum perm., quaesitum, quod nulli possunt de iure sua auctoritate adinvicem sua beneficia permutare, ut infra, de rerum perm., cum universorum.  Et illa potest esse ratio, quia non contrahit permutationem qui rem alienam tradit, ff. de rer. perm., sicut § ulti.  Et arg. ad hoc ff. de condi. caus. dat., advocationis.  Sed beneficium non potest possideri tamquam proprietas, quia nullus dominium dicitur habere sui beneficii, cum quasi usurario clerici comparentur.  Sed ecclesia bene potest possideri ab alia ecclesia tamquam proprietas, unde possunt bene adinvicem permutari, supra, de rerum perm., ad quaestiones.  Item permutatio vicina est emptioni, ff. de rer. perm., Aristo.  Et quasi successit permutationi, ff. de rer. perm., sicut.  Sed spiritualia emi vel vendi non possunt, infra, de simon., querelam; et 1. q. 1, qui studet.  Ber. 

X 3.19.08 Cum universorum

 Tractare
Quod non licet a possessore praebendae vel dignitatis, supra, de praeben., maioribus.  Sed superior hoc facere potest, supra, de rerum perm., quaesitum.  Ber.

 Utilitati utriusque
Quia altera alteri magis vicina erat, vel alia conveniens causa.  Simile supra, de rerum perm., ad quaestiones; et 10. q. 2, hoc ius § sed et permutare; et supra, de rerum perm., si princeps.  Tanc.

 Resignare
Et sic decipit eum, unde ei iura non subveniunt, ut infra dicitur.

 Deceptis
Sic supra, de rescript., super litteris; ff. ad Velleia., et primo § verba; C. ad Velleia., si sine.  Quia stultis non consuevit succurri sed errantibus, ff. de iuris et fact. ignor., regula § si quis ius; et C. si min. se maior. dix., si is; et infra, de dona., inter dilectos.  Laur.

 Simplicitati
Cui parcendum est, supra, de rescript., super litteris; et in Auth. de fid. instrum. § haec autem omnia, coll. 6; ff. si quis in ius voc. non ierit, ex quaecumque; ff. de edend., qua quisque § ulti.; et ff. de iuris., si quis is § doli; 86. dist., tanta; et supra, de translat., inter corporalia.  Sed de iure debet uterque amittere suam praebendam, supra, de rerum perm., cum olim; et supra, de rerum perm., quaesitum.  Sed non est verum quod alter renunciaverit.  Videtur tamen quod iste G. de iure possit repetere suam praebendam, tum quia contractus talis reprobatus est, supra, de praeben., maioribus; et supra, de rerum perm., quaesitum.  Ergo potest venire contra C. de agric. et cens., quemadmodum, lib. 11.  Tum quia non fuit res secuta propter quam data est, C. de rer. perm., rebus.  Laur.  Sed Tanc. dicit quod non potest eam per se repetere, arg. supra, de renunciat., quod in dubiis.  Ber.

 Detentore
Sic supra, de concess. praeben., proposuit.

X 3.19.09 Exhibita

 Compromissum
Et sic patet quod de re spirituali potest arbitros compromitti.  Sic supra, de arbitr., cum olim; et supra, de arbitr., contingit; et supra, de arbitr., cum a nobis.

 Arbitrati
Et male, prout sequitur.

 Temporalia
Ergo temporalia cum spiritualibus commutari non possunt, supra, de rerum perm., ad quaestiones.  Quia nec vendi nec redimi possunt, infra, de simon., querelam.  Et ita non permutari.  Sed cum alio spirituali bene, ut in capitulo supra, de rerum perm., ad quaestiones; et supra, de transact., statuimus.  Sic et transactio non valet, dummodo spirituale detur pro spirituali.  Sic et permutatio, sed fructus decimarum bene possunt vendi et locari, supra, de loc. et cond., vestra.  Sed ipsum ius nequaquam.  Ber.

 Secutum
Et sic patet quod arbitrium nullum fuit ipso iure, quia contra formam iuris prolatum fuit de re spirituali ad temporalem.  Sic supra, de confirm. util. vel inutil., examinata.  Et sic si principale non tenet, nec accessorium, supra, de elect., qualiter; supra, de for. compet., si diligenti.  Etiam si iuramentum intervenisset, ut ibi, C. de legi. et const., non dubium; et supra, de fide instrum., inter dilectos; et 16. q. 7, et hoc diximus.  Sic patet quod temporale non potest dari loco decimarum.  Arg. contra supra, de rebus ecc. non alien., ut super, ubi videtur quod temporale possit dari pro decimis, sed ibi solvitur.  Ex hac decretali solvitur quaestio quae multum occurrit de facto, quando aliqui volunt certas possessiones pradere quo ad proprietatem vel usumfructum ecclesiis, quibus tenentur solvere decimas possessionum duarum, ut sic aliae possessiones liberae remaneant ab exactione decimarum.  Patet quod hoc fieri non potest, et hoc idem habuimus in antiqua compilatione de decimis, intelleximus, quae non debuit removeri. 

