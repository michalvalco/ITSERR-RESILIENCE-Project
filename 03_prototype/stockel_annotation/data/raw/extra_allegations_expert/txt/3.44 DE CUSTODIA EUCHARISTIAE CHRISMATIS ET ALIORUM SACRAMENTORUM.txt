X 3.44 DE CUSTODIA EUCHARISTIAE CHRISMATIS ET ALIORUM SACRAMENTORUM

X 3.44.01 Statuimus

 Fideli custodia
Simile supra, de celeb. miss., sane.  Et per laicos ad infirmos non debet deferri Eucharistiae sacramentum.  Sed presbyter hoc facere debet, de conse. dist. 2, pervenit, vel per diaconum si necesse est, 93. dist., praesente; et 93. dist., diaconus.  Secundum formam quae traditur supra, de celeb. miss., sane ยง sacerdos vero.

 Graviori
Arg. quod propter culpam tenetur ad omnia illa quae sequuntur ex illa culpa, 31. q. 2, de neptis; et 1. q. 1, placuit.  Arg. contra 15. q. 1, inebriaverunt; ff. de fur., verum.  Item arg. quod qui occasionem damni dat, damnum dedisse videtur, 50. dist., saepe; ff. ad leg. Aquil., qui occidit ยง in hac.  Et haec poena erit ad arbitrium iudicis, ex quo non determinatur, supra, de offi. deleg., de causis.  Sed supra imponitur certa poena trium mensium.

X 3.44.02 Relinqui

 Ecclesias
In ecclesiis tamen potest et debet iudicium ecclesiasticum exerceri, 2. q. 2, praeceptum.  Sed non saecularia, infra, de immun. eccl., ut in domibus.

 Vestimenta
Vestimenta ecclesiae honesta et munda debent esse, de conse. dist. 1, vestimenta.

 In profanis
Id est, privatorum vestibus.  Et ita est arg. quod clerici debent incedere ornati vestibus, non tamen ad iactantiam, 21. q. 4, omnis iactantia.  Quia dissolutos et fractos vestibus non recipimus, 41. dist., parsimoniam.  Et incompositio corporis qualitatem indicat mentis, ut dicitur 41. dist. ยง sicut ergo, in fi.  Nec tamen prohibitas portare debent, supra, de vit. et honest. cler., clerici officia.

