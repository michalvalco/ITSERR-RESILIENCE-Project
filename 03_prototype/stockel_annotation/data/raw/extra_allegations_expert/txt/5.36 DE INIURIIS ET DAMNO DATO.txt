X 5.36 DE INIURIIS ET DAMNO DATO

X 5.36.01 Si rixati

 Operas eius et impensas
Operas autem amissas et impensas in curatione praestabit, ut hic dicit, et ff. si quad. paup. fec., ex hac; et ff. de his qui eff. vel deiec., cum liberi; et ff. ad leg. Aquil., qua actione, in princ.  Deformitatis autem ratio non habebitur, quia liberum corpus non recipit aestimationem, ut in primis duabus legibus, et ff. de lege Rhod. de iac., si laborante § corporum; et ff. de his qui eff. vel deiec., praetor ait § sed cum liber homo.  Tamen si liber homo petiit quinquaginta aureorum fit condemnatio, ut ff. de his qui eff. vel deiec., praetor ait § sed cum liber homo.  Illud fit pro poena non pro aestimatione.

X 5.36.02 Si quis aperuerit

 Reddet pretium
Si hoc fecit in publico.  Si vero in privato loco ubi consueverunt fieri, non tenetur, ff. ad leg. Aquil., qui foveas.  Quia qui occasionem damni dedit, tenetur, ff. ad leg. Corn. de sic., nihil interest; et ff. ad leg. Aquil., qui occidit § penulti.; infra, de iniur. et damn. dat., si culpa.

X 5.36.03 Si bos

 Non custodivit
Supple et alterius bovem occiderit.  Unde tenetur quia culpa sive negligentia ipsius damnum datum est, qui debuit diligentiam adhibere, ut infra, de iniur. et damn. dat., si culpa.

 Reddet bovem
Hoc intellige cum bos ille qui damnum dedit agressus est alium et occidit, sed econverso non tenetur, ff. si quad. paup. fec., si quadrupes § cum arietes; ff. ad leg. Aquil., itaque.  Seu cum dubium est quis bos primo aggressus est, ff. ad leg. Aquil., scientiam § cum stramenta.  Et si alias animal tuum mihi damnum dedit, tu teneris, infra, de iniur. et damn. dat., si culpa, vers. quod si; et infra, de iniur. et damn. dat., si laeserit.

X 5.36.04 Si laeserit

 Aestimationem restituet
Nisi dando animal velis liberare teipsum, infra, de iniur. et damn. dat., si culpa.  Ultra enim aestimationem non tenetur conventus de pastu pecoris et actione in factum convenitur, ff. de praescr. ver., qui servandarum § si glans.  Et expellere debet animal quod damnum dedit.  Et tamquam suum non includere illud, cum dominus illius teneatur ad damnum, ff. ad leg. Aquil., Quintus Mucius § Pomponius.  Ber.

X 5.36.05 Si egressus

 Reddet damnum
Si fuerit in culpa dum apposuit istum ignem, nec adhibuit diligentiam quam debuit, ff. ad leg. Aquil., qui occidit § in hac; et infra, de iniur. et damn. dat., si culpa.  Alias si nihil de contingentibus omisisset non tenetur, infra, de iniur. et damn. dat., si culpa.

X 5.36.06 Si quis domum

 Voluntarie
Secus si contra voluntatem, dum tamen nihil de contingentibus omiserit, infra, de iniur. et damn. dat., si culpa, in fi.

 Restituat
In quadruplem infra annum, post annum in simplum, ff. de incen. rui. nauf., praetor ait.  Sed si negligentia in simplum.  Sed si dolo fecerit secundum leges concremabitur, ff. de incen. rui. nauf., qui aedes.

X 5.36.07 Olim

 Revocato
Lite vero non contestata non valet processus, ut hic patet, et supra, ut lite non cont., accedens 1; et supra, de elect., dudum ecclesia; et supra, de purg. can., cum dilectus.

 Banniverat
Tale bannum nullum fuit quia nullam habet iurisdictionem in ipsum.  Laico enim non licet de clerico legem dare, 96. dist., bene quidem; et 16. q. 7, non placuit.  Immo tamquam sacrilegus fuerat puniendus, 16. q. 7, si quis principum.  Et quia in eo offendit ecclesiasticam libertatem et propter hanc iniuriam punitur ad expressas, quas propter hoc fecit et damna quae pertulit tali occasione, ut patet.

 Taxatione
Debet iudex primo taxare de expensis et damnis in iudicio petitis, 3. q. 3, offeratur, vers. quod fieri.  Et postea debet iurare et tali iuramento stabitur tamquam legitimae probationi, C. und. vi, si quando; et 2. q. 1, in primis; supra, de his quae vi met. caus. fi., super eo, ubi de hoc.  Ber.

 Usualis monetae
Et si de hac non fuisset dictum de illa tamen intelligeretur, ff. de leg. 1, si servus plurium § ulti.; et ff. de contrah. empt., imperatores.  Et si plures essent usuales monetae, videtur de minori intelligendum, ff. de leg. 3, nummis; et supra, de censib., ex parte.

X 5.36.08 In nostra

 Damnorum
Nota ergo quod differentia est inter damnum et expensas, ut hic patet, et supra, de iniur. et damn. dat., olim.  Unde iuramentum super uno factum non extenditur ad aliud, cum sint diversa, puta si propter discordiam domus aliqua destructa fuerat possessio, aliqua sterilis remansit vel quia negotiari non potuit, huiusmodi danda remissa sunt et iuramento firmata.  Quoddam enim damnum sive interesse dicitur circa rem, puta subtraxisti instrumenta quibus possessio ecclesiae firmatur, vel alterius teneris ad illud damnum, quod contingit propter absentiam instrumentorum, 12. q. 2, si quis de clericis; et ff. de act. emp. et vend., Iulianus, in princ.  Quoddam dicitur extra rem, puta debui tibi frumentum, et quia non dedi suo tempore familia tua fame periit.  Illud damnum non consequeris sed pretium frumenti vel vini, ff. de act. emp. et vend., si sterilis § cum per venditorem.  Expensae dicuntur quas quis facit circa advocatos, C. de iud., sancimus.  De istis expensis fit mentio supra, ut lite non cont., quoniam § in aliis; et supra, de dolo et contu., finem.  Et consimiles expensae fuerunt hic quas faciebant eundo et redeundo.  Vel expendendo pecuniam suam faciendo maiores expensas quam consueverunt.  Ad istas expensas iuramentum non extenditur.  Tamen si intellexisset de huiusmodi expensis et de his intenderunt iurare et hoc constaret, super his fieret interpretatio sicut credo.  Sed hic simpliciter dictum fuit de damnis, quare ad ea tantum restringitur iuramentum.  Et sic est aliud damnum et aliud expensae, sicut dicitur aliud poena et aliud mulcta, et aliud fraus et aliud dolus, ff. de ver. sig., aliud fraus.

 Contribuat
Pro bono concordiae, ut hic dicit.  Sic fit contributio quando iactus mercium factus est, ff. de lege Rhod. de iac., lege Rhodia; et ff. de lege Rhod. de iac., si laborante § cum in eadem; et ff. de lege Rhod. de iac., amissae.  Sic ergo in casu isto aequum est fieri contributionem propter bonum pacis et concordiae, ne forte hac occasione concordia non servetur.

X 5.36.09 Si culpa

 Si culpa
Nota quod ad hoc ut teneatur qui damnum dedit seu iniuria irrogavit, necesse est culpam intervenire, alioquin non tenetur.  Unde infantes et furiosi non tenentur si damnum dederint, quia iudicium animi non habent, ff. ad leg. Aquil., sed et si § iniuriam; et ff. ad leg. Aquil., sed et si § igitur; et 15. q. 1, illud.  Impubes tamen doli capax tenetur ut hic, et in 15. q. 1, illud; et ff. ad leg. Aquil., sed et si § igitur.  Et ille non tenetur de culpa qui ad sui defensionem et incontinenti, et eodem modo damnum dedit, ff. ad leg. Aquil., scientiam § qui cum aliter.  Et de levissima culpa quis tenetur in casu isto, ff. ad leg. Aquil., lege Aquilia.  Et ille excusatur a culpa qui alterius impulsu vel violentia ventorum damnum dedit, ff. ad leg. Aquil., quemadmodum § si navis; et ff. ad leg. Aquil., quemadmodum § item Labeo.

 Tulisti
Nota quod non solum qui damnum dedit seu iniuriam irrogavit, sed qui opem tulit tenetur, puta si unus tenuit et alius interemit, ille qui tenuit quasi causam mortis dedit, ideoque actione in factum tenetur, ff. ad leg. Aquil., item Mela § si alius; et ff. ad leg. Aquil., item Mela § item cum eodem; et ff. de iniuri., non solum, in princ.; et ff. de iniuri., non solum § si mandato.  Sic et ope et consilio furtum committitur, Inst. de oblig. quae ex del. nasc. § ope.  Et homicidium ope et consilio committitur, supra, de homic., sicut dignum § illi qui; et supra, de homic., sicut dignum § ulti.; et supra, de homic., sicut dignum § hi qui.  Simile ff. de adulter., is cuius § ulti.

 Imperitia
Quae annumeratur culpae, Inst. ad leg. Aquil. § imperitia; et ff. de regul. iur., imperitia; et ff. locat. et conduct., si quis fundum § Celsus.  Item intellige de negligentia prout hic dicit.  Ergo sive culpa sive imperitia vel negligentia damnum dederis, vel si iniuriam irrogaveris vel dantibus opem dedisti, teneris.  Si negligentia tua aliquid minus beneficisti et ob hoc damnum datum sit, teneris, ff. ad leg. Aquil., si servus 2 § si ex plaustro; et ff. ad leg. Aquil., qui occidit § in hac.  Et negligentia imputatur, infra, de poenit. et remiss., quaesitum, ubi de hoc.

 Ignorantia
Hic non excusat ignorantia a culpa, si potuit scire ex facto suo contingere iacturam vel iniuriam, puta mihi licet percutere percutientem me, si cum vellem eum percutere, alium percussi imputatur mihi, ff. ad leg. Aquil., scientiam § penulti.; et ff. de iniuri., eum qui § si iniuria.  Arg. contra ff. ad leg. Aquil., si cum servo.  Debuit ergo adhibuisse diligentiam in facto suo, ut dicit in fi., et sic non imputaretur.  Et illud scias quod iniuria fit aut re aut verbis.  Re quotiens manus infertur, verbis quotiens convitium dicitur, ff. de iniuri., iniuria; et supra, de re iudic., cum te.  Et iniuria per dissimulationem aboletur, ff. de iniuri., non solum § 1.  Et illud scias quod conventus de damno dato si negaverit et probatum fuerit, condemnatur in duplum, ff. ad leg. Aquil., lege Aquilia; et C. ad leg. Aquil., contra negantem.

 Animalia tua
Sic ergo si quadrupes tua sive animal damnum dedit, ad aestimationem teneris quia non custodivisti animalia tua.  Tamen si velis dare animal pro damno, liberare te potes ut hic dicit, et ff. si quad. paup. fec., si quadrupes, circa princ.; et Inst. si quad. paup. fec., in princ., unde sumpta fuerunt haec verba.  Et hoc habet locum in his animalibus quae contra naturam moventur, utpote si bos cornupetere solitus fuit vel equus calcitrosus, ut dicitur in praedictis legibus.  In feris autem animalibus quae naturali sua feritate damnum dederunt, hoc non habet locum.  Quia illa animal dando non liberaberis, quia non adhibuisti diligentiam quam debuisti, ut hic dicitur, saltem directa actione vel utili potius.  Si vero aufugit et nocuit, non potest dominus quorundam conveniri quia desinit dominus esse, ut ff. si quad. paup. fec., si quadrupes § in bestiis; et Inst. si quad. paup. fec. § 1.  Fera bestia sunt, ut ursus et cervi.  Quae sint animalia sive volatilia fera dicitur Inst. de rerum div. § ferae, et in aliis § sequentibus.  Cum enim liber homo damnum dat locum habet actio legis Aquiliae, dum vero quadrupes sive animal locum habet actio de pauperie.  Cum vero servus tunc locum habet actio noxalis, et tunc licitum est servum dare pro damno dato, Inst. de noxal. act., circa princ.

 Non curasti
Quia huiusmodi animalia non debent teneri in publico ubi publicum iter est, Inst. si quad. paup. fec. § hic quoque, alias § caeterum.  Si vero teneantur in publico et damnum dederint, tenetur dominus in duplum, et nihilominus actio de pauperie locum habet, quia cum plures actiones concurrunt poenales in eadem re, una non tollit aliam, Inst. si quad. paup. fec. § fi.

 Occasionem
ff. ad leg. Aquil., qui occidit § in hac; et supra, de homic., de caetero, ubi de hoc; supra, de testib., sicut, in glossa quae incipit: arg. quod qui.

 Nil omisit
Nota quod non est imputandum ei qui de contingentibus nihil omisit, ff. ad leg. Aquil., qui occidit § in hac; et ff. ad leg. Aquil., qui foveas; et ff. ad leg. Aquil., si putator; et 50. dist., si duo; et supra, de homic., quidam; et supra, de homic., Ioannes.  Ber.

