X 2.23 DE PRAESUMPTIONIBUS

X 2.23.01 Sicut noxius

 In mortem
Id est, ut mortem inferat, licet res non habuerit effectum, ex quo processit ad actum, 51. dist., si quis post acceptum; et de poen. dist. 1, si quis cum telo.

 Deprehensus
In opere nocivo.

 Ludens
Licet hoc afferat, non excusatur, quia noxius ludus est culpa, ff. ad leg. Aquil., nam ludus.  Cum dabat operam illicitae rei, 50. dist., clerico; et 50. dist., si quis voluntate.  Nam omne maleficium prave praesumitur actum, C. ad leg. Corn. de sic., frater; C. de iniuri., si non convictus.

X 2.23.02 Afferte mihi

 Ait
Scilicet rex Salomon, sed non diffiniendo, sed potius tentando causa inquirendi veritatem cuius filius esset.  Nam non omnis vox iudicis auctoritatem continet rei iudicatae, C. de sent. et interloc. om. iud., ex stipulatione; et 3. q. 6, hoc quippe, in princ.

 Commota
Interpositio est.

 Nec mihi
Haec non fuit audienda, quae nocere tantum voluit et non prodesse.  Unde malitiis eius non est indulgendum, ff. de rei vend., in fundo; et supra, de rescript., sedes; et infra, de privileg., ex parte tua 2; et infra, qui matrim. acc. poss., significante.

 Date huic
Haec enim fuit sententia diffinitiva lata per solam praesumptionem.  Sic 32. q. 1, dixit Dominus.  Haec locum habent cum violenta est praesumptio.

 Haec est enim mater eius
Id est, praesumitur ex dilectione unius et odio alterius, arg. 23. q. 4, ea vindicta, circa princ.  Sed si utraque dixisset filium nolle interfici.  Tunc illi quae erat in possessione adiudicaretur, nisi alia probatio intervenisset.  Sed pone quod utraque moriatur lite pendente, cui succedit iste?  Videtur quod utrique, arg. ff. de reb. dub., qui duos; ff. de inoffic. testam., Papinianus § sed nec impuberis.  Arg. contra quod neutri succedat, ff. de reb. dub., si fuerit.  Quoniam ponit impossibile quod est contra naturam, scilicet se habere duas matres, unde non est audiendus, ff. de interrog. act., confessionibus § 1; ff. quae sent. sine appel., Paulus respondit impossibile.  Item altera erat in possessione, ergo alteri incumbit probatio, ff. de probation., ei qui.  Pro hac parte standum est.

X 2.23.03 Ex studiis

 Intelligitur
Id est, praesumitur.  Et est arg. per exteriora praesumi de interioribus, 32. q. 5, qui viderit; et 50. dist., si quis diaconus.

 Intellige
Id est, praesume.  Nam pro certo non possumus scire, quod post illa tria quae Salomon asserit difficilia, scilicet viam colubri super petram, viam aquilae super caeluni, viam navis super aquas, quartum quasi reputat impossibile, viam viri in adolescentia sua tamquam investigari non possit.  Tamen ex his argumentis bonam colligimus opinionem quousque appareat in contrarium, infra, de praesump., dudum.  Ber.

X 2.23.04 Nullus dubitat

 Subterfugit
Qui enim iudicium refugit, apparet eum de iustitia diffusum, 11. q. 1, Christianus; et 3. q. 9, decrevimus; et 74. dist., honoratus.  Ber.

 Confitetur
Interpretative, 11. q. 3, rursus.  Tripliciter dicitur quis confiteri: ore, 15. q. 6, si quandoque; et 15. q. 6, auctoritatem; rei evidentia, 28. dist., priusquam; contumacia, ut hic, et 3. q. 9, decrevimus.

X 2.23.05 Nonne bene

 Nonne bene dicimus
Verba sunt Iudaeorum.

 Duo quippe
Verba sunt Gregorii.

 Illata
Id est, ignominiose dicta sunt vel iniuriose.

 Unum negavit
Scilicet daemonium habes.

 Alterum
Scilicet Samaritanus es, tacendo concessit.

 Tacendo
Nota quod qui tacet, consentire videtur, 54. dist., si servus; et 27. dist., diaconus; et 28. dist., diaconi; ff. de condi. et demon., cum ita legatum, vers. quae enim Titio.  Fallit haec regula in casibus, ff. de servitu. urb. praed., invitum; ff. de fur., qui vas § vetare; et ff. quib. mod. pig. vel hyp. sol., sicut § non videtur; ff. de procur., filiusfamilias § invitus.  Alium casum habes 65. dist., si forte; et 74. dist., episcopus.  Arg. contra ff. de regul. iur., qui tacet.  Dicas quod qui tacet, non consentit ubi agitur de dominio rerum amittendo, nisi affinitas aliud inducat, ff. de donat. inter vir. et uxor., si servus communis.  Vincen.  Vel melius dicas quod ubi per prohibitionem meam possum prohibere quod fit et taceo, tunc taciturnitas pro consensu habetur, 54. dist., si servus.  Si vero per prohibitionem meam non possum prohibere quod fit, tunc non obest mihi taciturnitas, puta me invito potes vendere rem meam, ff. de contrah. empt., rem alienam.  Sic etiam videtur distinguere lex ff. de re iud., saepe; et 11. q. 3, quando; et infra, de re iudic., quamvis.  Tamen fallit hoc in casibus praedictis.  Item arg. quod de uno negatur de alio conceditur, 25. dist., qualis; 15. q. 3, ex eo; et ff. de iud., cum praetor; et 23. q. 2, lator; ff. de pac. dotal., ob res § 2, et econverso.  Et quod de uno affirmatur de alio negatur, ff. de condi. et demon., cum ita legatum; et ff. de legib., cum lex; et C. de procur., maritus, ubi de hoc.  Ber.

X 2.23.06 Mandata

 Mandata caelestia
Scilicet alter alterius onera portate, 50. dist., ponderet; et supra, de offi. archipresb., ut singulae.

 Partiamur
Nota arg. de officiis partiendis, 93. dist., diaconi, circa medium, ibi sufficit huic ordini etc.; C. de assessor., nemo; 16. q. 1, presbyteros; ff. de pacti., si plures; 89. dist., singula.  Arg. contra ff. de adopt., si consul.  Solutio: prima regula generalis est.  Contraria tamen quandoque inveniuntur, aut causa necessitatis vel utilitatis concessa, 21. q. 1, relatio; 30. q. 1, ad limina; ff. de contrah. empt., fistulas § fundum; et ff. de stip. serv., cum servus stipuletur § communis servus.

 Vices sedis Apostolicae
Et tamen non poterit extendere manum ad ea quae in signum universalis dominii sunt Romano pontifici reservata, supra, de translat., cum ex illo; et supra, de offi. legat., quod translationem.

 Sed personae
Et ideo cum persona finitur, 7. q. 1, petisti; ff. de constit. princ., quod principi, in fi.  Si vero loco concedatur privilegium, perpetuum est, 16. q. 1, hinc etiam; et 25. q. 2, privilegia ecclesiarum et sacerdotum; et 25. q. 2, privilegia ecclesiarum et monasteriorum; ff. de iure immun., immunitates; et infra, de instit., cum venissent.

X 2.23.07 Quosdam

 Viciniores
Arg. quod ex vicinitate praesumitur pro aliquo vel contra aliquem.  Et ideo scire praesumitur, unde facile non creditur in contrarium, 16. dist., quod dicitis; et infra, qui matrim. acc. poss., cum in tua; et infra, de praesump., quanto.

 Credo
Id est, praesumo.  Et est arg. quod ubi quis interrogatur an credit vel non, non est dandum tempus etiam ad liberandum, quia ex praesumptione informat suam credulitatem.  Ber.

X 2.23.08 Quanto

 Non potuit
Id est, praesumitur non potuisse.  Immo contra praesumptionem iuris bene admittitur probatio in contrarium, ff. quod metus cau., non est versimile; et 82. dist., proposuisti; et infra, qui matrim. acc. poss., cum in tua; ff. de probation., qui testamentum.  Arg. contra 11. q. 1, si qui clericorum.  Circa huiusmodi praesumptionem dicendum est, quod temeraria repellatur, 6. q. 1, oves.  Probabilis praesumptio inducit quandoque expurgationem, infra, de purg. can., per totum.  Violenta praesumptio quandoque sufficit ad condemnationem, supra, de praesump., afferte; et 32. q. 1, dixit Dominus.

X 2.23.09 Scribam

 Scribam eis
Ironice, quasi dicat non scribam, vel potest legi plane.  Et est arg. inducias esse concedendas malitiose petenti ad convincendam malitiam, de poen. dist. 1, praedixerat; ff. de ver. oblig., si insulam; et ff. de ver. oblig., insulam; supra, de dolo et contu., prout; et supra, de dolo et contu., cum olim; et supra, de dolo et contu., veritatis.

 Ex prius datis et neglectis
Quandoque ex praesenti praesumitur circa praesens, 6. q. 1, qui crimen.  Quandoque ex praesenti praesumitur circa praeteritum, 34. q. 2, cum per bellicam.  Quandoque ex praesenti circa futurum, 50. dist., si quis diaconus, vers. cum vero etc.  Quandoque ex praeterito circa praeteritum, 28. dist., quia sunt culpae.  Quandoque ex praeterito circa praesens, quotiens de fama quaeritur alicuius, 77. dist., quicumque; et 77. dist. monachus novitius.  Quandoque ex praeterito circa futurum, ut hic, et 23. q. 5, si apud; et supra, de praesump., mandata.

X 2.23.10 Quia versimile

 Concesserit
Quoniam de nemine praesumendum est quod bona sua iactet, supra, de renunciat., super hoc; et supra, de restit. spol., sollicite; et ff. de probation., cum de indebito.

 Communis fama
Quae coadiuvat ad fidem faciendam, 4. q. 3, si testes § item saepe; et ff. de testi., testium § eiusdem quoque; et C. ne de stat. def., si mater; et infra, de praesump., illud.

X 2.23.11 Illud quoque

 Scienter
Ex quo scienter cohabitavit, ei non potest opponere notam servitutis, infra, de coniug. serv., proposuit.  Sed si hoc ignorasset, tunc sufficit bene, ut in eadem decretali, et 29. q. 2, per totum.

 Vendicans
Id est, eam petens in suam uxorem.

 Nominant
Ista nominatio praesumptionem inducit, 32. q. 4, dicat aliquis; ff. de probation., imperatores.  Non tamen sufficientem probationem inducit, C. de probation., non epistolis; et C. de liber. caus., iubemus, praeterquam in casu C. de Lat. libert. toll., cum dediticii § simili quoque.

 Donationem
Dos enim constitui non potest nisi liberis personis, C. de Lat. libert. toll., cum dediticii § sed et si quis hominum.  Sic eadem ratione donatio non potest constitui nisi in liberam mulierem et a libero viro, unde praesumptionem inducebat tale instrumentum, ff. de iure dot., si mulier § eius nomine.  Sed non plene hoc probat, quia non fuit factum instrumentum super matrimonio, C. de nupt., neque sine nuptiis.  Et ita non probat hoc esse quod ab hoc contingit abesse, supra, de translat., inter corporalia; et C. und. cognat., non hoc.

 Fraudaretur
Nota casus in quibus dominus fraudatur a servo, infra, de coniug. serv., licet; et infra, de nat. ex lib. ven., indecens.  Item alius casus est C. de Lat. libert. toll., cum dediticii § sed et si quis homini.  Tertius est in Auth. de nupt. § si vero ab initio, coll. 4.  Alius casus est in Auth. const. quae de digni. lib. a pat. pot., in princ., coll. 6.

 Desponsaturum
Haec assertio praesumptionem tantum faciebat, quia potuit postea mutare voluntatem.

 Annulos
Nota quod si annulus datur etiam mulieri in ecclesia vel in domo, praesumptio est pro matrimonio, 30. q. 5, feminae.  Si coram parentibus, praesumuntur sponsalia, 30. q. 5, nostrates.  Hoc faciebat ad praesumptionem.

 Fama loci
Nota quod in talibus fama plurimum consideratur, arg. 2. q. 5, presbyter si a plebe; ff. de testi., testium § eiusdem; et 4. q. 3, si testes § item in criminali, vers. item saepe; et 35. q. 6, si duo; C. ne de stat. def., si mater; et infra, de eo qui cog. consang., super eo.  Item est hic arg. quod fama sufficit ad probationem, si aliae praesumptiones coadiuvent, ita quod cum fama faciunt probationem.  Et ita quae non prosunt singula, multa iuvant, infra, de praesump., litteris; et infra, de praesump., tertio; et supra, de testib., praeterea.

 Uxorem
Sed quare requiritur alia probatio, cum cohabitatio sufficiat ad matrimonium, ff. de ritu nupt., in liberae?  Respondeo: illa est praesumptio legis, sed canon non praesumit esse matrimonium nisi probetur propter periculum animae, 30. q. 5, aliter.

 Matrimonium
Haec diffinitio ponitur, 27. q. 2 § 1; et Inst. de patr. potest., in princ.

 Praesertim
Id est, maxime, quia idem esset sine ullo instrumento, si sola fama cum aliis probatur.

 Officium suum fideliter
Quod semper praesumitur, infra, de praescrip., ad audientiam.  Nisi contra praesumatur vel probetur.  Nam tunc de crimine falsi utrique incumbit probatio, C. ad leg. Corn. de fals., ubi.  Ber.

X 2.23.12 Litteris

 Separari
Quantum ad thoum et mutuam cohabitationem.

 Accusatores
Id est, accusator.  Sic 2. q. 1, in primis.  Non enim plures accusatores admittuntur, quia posset contingere quod unus probaret, alter non.  Ergo cum sint plures, iudex eligat magis dignum, ff. de accusation., si plures.  Tamen qui semel apparuit inter accusatores, amplius testificari non potest, infra, de accusat., cum P.

 Ut credebant
Non dicit ut sciebant, cum opus illud non plene pateat visui.  Sufficit ergo ferre testimonium de eo quod inducit violentam praesumptionem, quae sufficit in hoc casu, ut hic patet, et 32. q. 1, dixit Dominus.

 Latebris
Quae suspectis personis interdicuntur, 35. q. 6, ab isto die.  Adeo ut si post trinam admonitionem inveniantur confabulari, excommunicentur, infra, de cohab. cler. et mul., si quisquam; et in Auth. ut liceat mat. et avi. § his quoque, coll. 8.

 Divortii
Quo ad mutuam servitutem.

 Spe coniugii
Propter incestum quem commisit, 27. q. 2, si quis sponsam, nisi timeretur de sua incontinentia.  Tunc enim daretur sibi licentia contrahendi, 33. q. 2, in adolescentia.  Ber.

X 2.23.13 Tertio loco

 Impediendum
Id est, separandum.

 Praecognitam
Et ita affinitas praecessit matrimonium et sponsalia.  Quod si verum est, consanguineam illius postea habere non poterat, 35. q. 3, de incestis; et 35. q. 3, nec eam quam; et infra, de eo qui cog. consang., de illo, et in pluribus capitulis eiusdem tituli.  Praeterea hic auditur allegans turpitudinem suam, infra, de spons., praeterea 2; 35. q. 3, extraordinaria.  Arg. contra supra, de testib., sicut; et supra, de confess., cum monasterium; et 15. q. 3, nemini; et infra, de concess. praeben., cum super; et infra, de dona., inter dilectos.  Illud verum est, quod allegans turpitudinem suam non est audiendus, tamen propter periculum animae suae audietur, infra, de re iudic., lator; et infra, de re iudic., consanguinei.  Et in favorem libertatis pater auditur qui filium vendidit, C. de liber. caus., rem quidem; et ff. de liber. caus., si quando; et ff. de liber. caus., quoniam.  Secus est contra libertatem, ff. de adopt., post mortem.

 Certitudinem
Ad supplementum probationis, C. de reb. credit., in bonae fidei; infra de iureiur., iuramentum, in fi.; et supra, de probat., sicut.  Sic infra, de despon. impub., attestationes.

 Nollet ab ea
Unde praesumebatur quod non confiteretur falso se neptem illius praecognovisse.

 Dicta sunt
Scilicet quod testes dixerunt, quod viderant illos per plana et nemora, et quod iuraverunt, et de fama viciniae et aliae praesumptiones quae in littera exprimuntur.  Et sic est arg. quod quae non prosunt singula, multa simul considerata iuvant, arg. supra, de praesump., litteris; et supra, de testib., praeterea; et supra, de probat., cum causam, ubi de hoc; ff. ex quib. cau. maio., necnon § si quis saepius; et 35. q. 6, si duo; ff. de testi., ob carmen § si testes.

 Sponsalibus
De facto.  Quoniam de iure non tenuerunt, cum essent illegitimae personae ad contrahendum propter affinitatem prius contractam, infra, de eo qui cog. consang., discretionem; et infra, de eo qui cog. consang., quasi per totum.

X 2.23.14 Litteras

 Arbitros
Et sic patet quod delegatus potest esse arbiter retenta etiam delegata iurisdictione.  Sic infra, de praeben., nisi; et supra, de arbitr., cum olim; et supra, de arbitr., innotuit.  Sic etiam ordinarius potest esse arbiter, arg. supra, de elect., causam quae; et supra, de arbitr., cum tempore.  Sed contra videtur 3. q. 7, infamis § tria, in fi.; ff. de recepti., sed et si in servum § 2.  Non sunt contraria, et iudex non potest iubere ut in eum compromittatur, sicuti ibi dicitur.  Sed si partes volunt in ipsum compromittere, bene possunt, arg. ff. de tutor. et curat., praetor ait; et in Auth. ut differ. iudic. audi. § si vero contigerit, coll. 9.  Item est arg. hic quod in arbitrium possit de crimine compromitti, unde signatur contra ff. de recepti., non distinguemus § Iulianus; et supra, de in integ. restit., causa, in fi., ubi de hoc.  Item arg. quod possit, 5. q. 2, si primates.

 Statuerunt
Cum agitur de crimine aut illud infamat, et tunc si agatur criminose, non potest compromitti, ff. de recepti., non distinguemus § Iulianus.  Si civiliter ad confiscationem bonorum, bene compromittitur, ut hic.  Aut non infamat, et tunc potest compromitti, ff. de his qui not. infam., quid ergo § ex compromisso.

 Confessus
Poenitendo de ea et redeundo ad ecclesiam.

 De fratre
Bene poterat testificari in hoc casu contra fratrem.  Si enim frater tuus vel amicus tuus vel uxor tua, quae in sinu tuo dormit, depravare voluerit veritatem, sit manus tua super eos, 23. q. 8, legi; et 23. q. 5, si audieris.  Et dicere debes patri et matri, non novi vos, 93. dist., diaconi; et infra, de iureiur., quemadmodum.  Alias in magnis criminibus non auditur contra eum, C. qui accus. non poss., si magnum.  In levibus bene C. qui accus. non poss., si sororem; et 4. q. 3, si testes § parentes.

 Recognoverat
Id est, confessus fuerat.

 Suspectum
Nam sola suspicione suspectus habetur, nisi se purget ad arbitrium sui episcopi.  Quod si non fecerit, excommunicari debet, infra, de haeret., excommunicamus itaque § 1.  Ber.

 Purgando illum
Scilicet fratrem coram archiepiscopo Bituricensi, coram quo conveniebatur frater ille de haeresi.  Et ei fuit indicta purgatio, ut per ipsum G. deberet se purgare, et ipse fratrem suum compurgavit.  Propter quod episcopus dicebat ipsum periurum et haereticum, quia primo dixit illum haereticum, et postea eum compurgavit.  Sed ipse G. dicebat quod licet de se confessus fuisset, de fratre tamen nihil dixerat.  Sed contrarium probavit episcopus, unde isti iudices habentes suspectum ipsum, cum litteris suis remiserunt ad Papam.

 Versimilius
De nemine praesumitur quod sit immemor suae salutis, 1. q. 7, sancimus.

 Tam grave
Immo in ultimo articulo non semper praesumitur quod verum dicat aliquis, C. de probation., rationes; ff. de probation., qui testamentum; ff. de leg. 2, Lucius § quisquis mihi 2; et ff. de leg. 3, cum quis § Titia.  Solutio: licet praesumatur quod verum dicat, non tamen fit sufficiens probatio iudici, arg. ff. de pigner. act., gravis.  Et licet heredes necesse habeant stare religioni defuncti, non tamen creditores, C. de probation., authen. quod obtinet.

 Praesertim in fratrem
Praesumitur aliquid ratione consanguinitatis vel affinitatis, supra, de praesump., afferte; infra, de testamen., requisisti; infra, de simon., sicut tuis; et supra, de aetat. et qualit., tuam; ff. de ritu nupt., non solum § 1; C. de rei uxor. act., rem § sileat; arg. 3. q. 5, accusatores vel testes.  Io.

 Purgavit
Hoc est notabile, quod semper est standum primo dicto alicuius, si postea contrarium dicat etiam in alio iudicio, supra, de testib., cum in tua.  Et etiam extra iudicium, supra, de probat., per tuas.  Et sic periurus reputatur qui unum uno iudicio vel eodem dicit, et postea aliud.  Item hic una praesumptio praeponderat alteri, ff. de in int. rest., divus.  Arg. contra supra, de elect., cum inter R.

 Vehementem
Immo ex levi causa probatur quis haereticus, arg. C. de haeretic., omnes.  Scilicet quantum ad hoc ut suspectus de haeresi habeatur, et ut procedatur quasi contra suspectum, sed non ut condemnetur de haeresi.  Item vehemens praesumptio pro probatione accipitur, 32. q. 1, dixit Dominus; et supra, de praesump., afferte; 54. dist., fraternitatem; infra, de Iudae. et Sarrac., nulli.  Respondeo quod non vehemens sed violenta tantum, de qua praedicta capitula loquuntur, et ff. de reb. dub., si mulier; et ff. de reb. dub., cum pubere.  Nec etiam omnis violenta, si probetur contrarium, 27. q. 1, nec aliqua; supra, de probat., proposuisti; et 35. q. 3, extraordinaria.

 Praeter iuratoriam
Hoc ideo dicit, quia postquam quis semel periurus est, amplius ad iuramentum non debet admitti, 22. q. 5, parvuli; et 22. q. 5, si quis convictus; et 2. q. 7, non potest; et 6. q. 1, quicumque; et supra, de testib., testimonium.  Quia timor est ne incidat iterum in periurium, arg. infra, de cohab. cler. et mul., clericos.  Ber.

X 2.23.15 Cum in iuventute

 Honestum
Ex quo enim adeptus est tantam dignitatem, praesumitur quod ratione suae virtutis adeptus sit, 61. dist., sacerdotale; et 61. dist., miramur.  Et is gradus caeteros antecellit, quem labor prolixior et stipendia meliora fecerint anteire, C. de off. magist. offic., nemo.

 Ad senilem
Arg. quod ex quo quis honestus fuit, quod et postea fuerit honestus, supra, de praesump., mandata; et 2. q. 1, in primis, in fi.; ff. de re milit., non omnes § a barbaris.  Item praesumitur pro senili aetate potius quam pro iuvenili, arg. 34. dist., fraternitatis; 20. dist., de quibus.  Et iurisperitus ex verbis senum rusticorum argumentatur, ff. de leg. 3, si chorus § 1.

 Frequentius
Non tamen semper, iuxta illud: stultitia est quae te non sinit esse senem // quod nova testa capit inveterata sapit.  Et difficile continentiam servat qui illicito se concubitu maculare non metuit, 34. dist. § quod vero.  Et peccator cum venerit in profundum vitiorum contemnit, 17. dist., nec licuit.

 Naturale foedus
Infra, de cohab. cler. et mul., a nobis; et C. de episc. et cler., eum qui.

 Detulisset
Denunciando, quoniam laicus non potest clericum accusare, infra, de accusat., cum P; et supra, de testib., de caetero.  Nec praesens absentem, 3. q. 9, accusatori; et 2. q. 7, ipsi apostoli.

 Caritatis radice
Unde non debuit admitti, infra, de accusat., cum oporteat; et infra, de accusat., meminimus.

 Malignis delationibus
Id est, detractionibus.  Et est arg. quod propter infamiam a malevolis ortam non est inquisitio facienda vel purgatio indicenda, infra, de purg. can., cum in iuventute, quae est pars illius, et 11. q. 3, in cunctis; infra, de accusat., qualiter et quando 2.

 Rescripserunt
Bene debuit eis credi cum essent ad hoc deputati a domino Papa, arg. supra, de probat., post cessionem; et 11. q. 3, curae; supra, de fide instrum., scripta.  Et praeterea per has litteras nulli fiebat praeiudicium.

X 2.23.16 Dudum archidiacono

 Sufficiebant
Haec exceptio legitima est, quia tot sunt ponendi in ecclesia quot ex facultatibus ipsius possunt commode sustentari, infra, de instit., non amplius; et infra, de instit., auctoritate; et infra, de concess. praeben., ex parte.  Sed quis probabit ecclesiam esse solvendo vel non esse?  Respondeo: ille qui dicit non est solvendo, ostendendo facultates et redditus ecclesiae, ut hic innuitur, et arg. C. de inoffic. testam., omnium; et ff. de leg. 2, cum pater § rogo.  Arg. contra C. de probation., ex persona.

 Ex illa clausula
Quae et si non fuisset apposita, subintelligitur, supra, de rescript., cum adeo; et supra, de elect., causam quae; et ff. de servit., si cui; ff. de ritu nupt., quamquam.

 Praesumatur idoneus
Sic supra, de scrutin., ex parte; et 86. dist., si quid.  Sic praesumitur quis bonae fidei, nisi probetur contrarium, C. qui milit. poss., super servis, lib. 12; et C. de non num. pecun., authen. contra qui propriam.  Vincen.  Et sic videtur quod negativa probari debeat ex eo quod dicit, nisi aliud in contrarium ostendatur.  Sed negativa probari non potest, supra, de elect., bonae 1, ubi de hac negativa satis dicitur.  Sed qualiter probabit illum non esse idoneum?  Si dicatur non idoneus ratione scientiae, tunc iudex illum examinabit an sit quantum ad hoc idoneus, supra, de aetat. et qualit., accepimus.  Si ratione delicti vel irregularitatis, ille qui hoc obiicit, illud probet secundum illam regulam: ei qui dicit incumbit probatio, ff. de probation., ei incumbit.

