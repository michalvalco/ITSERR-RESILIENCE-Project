X 4.13 DE EO QUI COGNOVIT CONSANGUINEAM UXORIS SUAE VEL SPONSAE

X 4.13.01 Si quis cum

 Filiastra
32. q. 7, quaedam; et 32. q. 7, qui dormierit; et 32. q. 7, si quis viduam.

 Scienter
Secus si ignoranter, 3. q. 2, in lectum.

 Petere
Exactus tamen reddere tenetur, infra, de eo qui cog. consang., transmissae; non obstante affinitate inique ex post facto contracta.  Et sine culpa privari iure nemo debet, infra, de eo qui cog. consang., discretionem; et infra, de eo qui cog. consang., Iordanae; et infra, de eo qui cog. consang., tuae.

 Nec ille
Post mortem uxoris.

 Copulare
Propter incestum, 32. q. 7, qui dormierit; et infra, de eo qui cog. consang., ex litteris.  Tamen si contraheretur, tenet matrimonium.  Et etiam si essent iuvenes, dispensaretur cum eis, 33. q. 2, in adolescentia.  Ber.

X 4.13.02 Veniens

 Matrem sponsae
De futuro.  Unde affinitate superveniente, illam in uxorem habere non poterit solutis sponsalibus, infra, de cons. et affin., super eo; et infra, de eo qui cog. consang., ex litteris.

 Adhaesit
Postquam cognovit matrem.

 Paulo maior quam pro adulterio
Quare maior poenitentia imponitur quam pro adulterio, cum tamen publicae honestatis iustitiam violaverit, cum illa esset sponsa de futuro?  Dicas quod non solum violavit publicae honestatis iustitiam, sed adulterium commisit cum matre sponsae suae, quae nupta erat patri suo, ut patet in antiqua.  Alias si mater sponsae non esset coniugata, non puniretur plus, nec etiam tantum.  Unde iste multo plus debet puniri quam pro adulterio propter tria, videlicet, propter honestatis iustitiam, propter adulterium, et incestum etiam, quod perpetravit cognoscendo affinem primi generis et primi gradus.

 Vel parte
Arg. quod sufficit aliquid inchoare, et non sit completum, supra, de elect., cum in cunctis § inferiora.

 Ex dispensatione
Incestuosi enim contrahere non debent, et ideo dispensatur cum eo, quia iuvenis erat.  Alias sine peccato contrahere non posset, 33. q. 2, in adolescentia.  Tamen si contraheret citra aliquam dispensationem, teneret matrimonium.

 Cognovit antequam matrem
Unde statim fuit matrimonium praesumptum, supra, de spons., is qui; et supra, de cond. appos., de illis.  Unde matrem ulterius habere non posset, etiam si non esset cognita.  Et hoc idem esset, etiam si numquam cognovisset ipsam, supra, de spons., sponsam.  Ber.

 Eam
Scilicet, matrem, ut dictum est.  Vel dic eam, id est, sponsam suam, et secundum non tenet, infra, de eo qui cog. consang., discretionem; et infra, de eo qui cog. consang., Iordanae.

 Aliam
Post mortem istius, quia ex quo eam cognovit antequam matrem, non dissolvitur matrimonium, licet postea cognoverit matrem, non dissolvitur matrimonium, licet postea cognoverit matrem, infra, de eo qui cog. consang., discretionem; et infra, de eo qui cog. consang., tuae; et infra, de eo qui cog. consang., Iordanae.  Sed ea mortua cum alia propter incestum contrahere non debet, infra, de eo qui cog. consang., transmissae, in fi.

X 4.13.03 De illo

 Occasione
Quia confessio illa sola non praeiudicat, etiam si rumor viciniae consentiret, infra, de eo qui cog. consang., super eo.  Secus esset in matrimonio contrahendo, supra, de spons., praeterea 2; et infra, de cons. et affin., super eo.  Ber.

X 4.13.04 Transmissae

 Illicitam rem
Incestui adulterium adiungendo.

 Legitima
Sic patet quod incestus non impedit quo minus matrimonium sit legitimum, licet contrahere non debeat, sicut votum simplex, supra, qui cler. vel vov. matr. contr. poss., rursus.  Talia enim crimina impediunt matrimonium contrahendum, sed non dirimunt iam contractum, nisi in tribus casibus: si machinatus fuerit in morte alterius, si dedit fidem adulterae, si duxit eam de facto, supra, de eo qui dux. in matr. quam pol. per adult., cum haberet; et supra, de eo qui dux. in matr. quam pol. per adult., super hoc.

 Fuerit requisitus
Et sic intellige supra, de eo qui cog. consang., si quis.

 Sine spe coniugii
32. q. 7, si quis viduam; et 35. q. 3, de incestis; supra, de eo qui cog. consang., veniens 1; et infra, de poenit. et remiss., qui presbyterum, ubi de hoc.

X 4.13.05 Super eo

 Confessionem
Sed videtur quod confessioni standum sit, quia confessus in iure pro iudicato habetur, C. de confes., confessos; et ff. de confes., confessus; et ff. confes., certum; et supra, de censib., olim.  Dicas quod in casu isto non statur confessioni contra matrimonium, propter rationem quae hic in littera redditur.  Et est ratio quia contra se quisque testificari potest, pro se vero minime, 14. q. 2, de eo; et ff. de interrog. act., de aetate § 1.  Praeterea iste non confitetur contra se, immo pro se, unde iure communi non prodest ei talis confessio.  Nam iste petit separari ab uxore, quia dicit se cognovisse eius consanguineam.  Si confiteretur aliquis contra hoc, propter quod ei praeiudicaretur, tunc videretur standum suae confessioni.  Sed ut dixi, speciale est in matrimonio, ubi non creditur viro vel uxori in praeiudicium coniugii, sed si confiteatur pro matrimonio contrahendo, bene statur confessioni.  Puta si petam aliquam in uxorem, et ipsa confiteatur matrimonium, praeiudicatur ei, licet ipsa nollet me habere, quia modo directe confitetur contra se.  Secus in confessione quae fit quantum ad tori separationem propter adulterium, quia ibi statur confessioni, infra, de divort., ex litteris.  Arg. contra 35. q. 6, si duo.  Solutio: ibi confitentur consanguinitatem esse inter eos, et fama publica confessioni coniugum consentit, et tunc statur famae et confessioni, sed hic tantum est rumor, et aliud est fama, et aliud rumor, ut hic videtur.

 Concurrendum
Quod faciendum non est propter rationem hic expressam, immo ex colludio puniri debent, 2. q. 3, si quemquam; et infra, de collus., scripta; et infra, de collus., audivimus.

 Rumor
Arg. contra supra, de praesump., illud; et supra, de praesump., tertio.  Ut dixi, aliud est rumor quam fama, et illa decretalis supra, de praesump., tertio, loquitur de matrimonio contrahendo, quod ad solam famam impeditur, infra, de cons. et affin., super eo.

X 4.13.06 Discretionem tuam

 Tradidit
Et ideo non potest illi opponere adulterium, arg. 32. q. 5 § quod autem; et 32. q. 5, tolerabilius; et 32. q. 5, proposito.  Nec adulterium dicitur hic commisisse, ut ibi dicitur, quia non consensit.  Et hoc patet ex eo quod quam cito potuit, aufugit, ut sequitur; arg. 1. q. 1, constat.  Secus esset si occasionem adulterandi ei dedisset, quia nihilominus imputaretur ei, arg. 27. q. 2, Agathosa; et 27. q. 2, si tu abstines; infra, de divort., significasti; ff. solut. matrim., cum mulier; ff. de adulter., ex lege.  Sed contra videtur per capitulum praedictum, 27. q. 2, si tu abstines.  Et arg. 23. q. 4, Nabuchodonosor; et in Auth. ut liceat mat. et avi. § quia vero plurimos, in fi., coll. 8.  Vir enim debet esse mulieri auctor colendi bonos mores, ff. de adulter., si uxor § si iudex; et 32. q. 6, indignantur.  Alioquin esset detrahenda a viri potestate, C. de episcopal. aud., si lenones.

 Publicam honestatem
Id est, affinitatem, quae sic inique contrahitur.

 Reatum adulterii
Quia primus est maritus illius, et non secundus.  Et est hoc notabile, quod adulterium committitur cum sponsa nondum cognita a viro.  Unde si alias commisisset adulterium, posset accusari a sponso, ff. de adulter., miles § quaerebatur; supra, de iureiur., quemadmodum; quia iniuria facta est ei, ff. de iniuri., item apud § sponsum.

 Praesertim
Id est, tantum, quia in talibus quae sine peccato mortali committi non possunt, mandatum non obligat, 32. q. 5, ita ne; et supra, de his quae vi met. caus. fi., sacris.

 Nam et si
Responsio videtur tacitae quaestionis.

 Fornicationis
32. q. 7, omnes causationes.

 Exceptione
Puta quod ipse tradidit eam invitam, vel quia idem similiter fornicatus est, infra, de adult., intelleximus; et infra, de adult., tua; 32. q. 6, nihil.

 Nec affinitas
Hic reprobatur illorum opinio, qui dicebant quod per fornicarium coitum non contrahitur affinitas, et infra, de eo qui cog. consang., tuae; et infra, de eo qui cog. consang., Iordanae; arg. 35. q. 3, nec eam quam.  Arg. contra ff. de gradib., non facile § sciendum; et ff. de gradib., non facile § affines; sed illa non obstant.

 Officere
Arg. quod legitime factum est, non irritatur, licet deveniat ad eum casum a quo non potuit habere principium, ff. de itin. act. priv., nec enim; ff. de postulan., hunc titulum § casum; et 30. q. 1, ad limina.  Arg. contra ff. de iud., si a me.

 Sine sua culpa
Hoc generale est, simile infra, de eo qui cog. consang., Iordanae.  Si qua contraria sunt, casualia sunt.

 A praedecessore
Scilicet, Alexandro, sed illa decretalis remota est de hac compilatione.

X 4.13.07 Fraternitati tuae

 Contractis sponsalibus
Et sic maritali affectu, cum esset sponsa ipsius, eam polluit; sic supra, de spons., iuvenis.  Et ita non est contrarium, 35. q. 3, extraordinaria.

 Extraordinaria
Id est, extra naturalia, cum nondum esset idonea.

X 4.13.08 Ex litteris

 In uxorem
Futuram, scilicet.

 Carnali commixtione
Post contractam affinitatem, unde illam in uxorem habere non poterat.

 Poenitentiam
Pro incestu, sed maior debet imponi quam pro adulterio, quia incestus vincit adulterium, 32. q. 7, adulterii; et supra, de eo qui cog. consang., veniens 1.

 Separatis
Si ita esse constiterit, alias fiat quod dicitur infra, de eo qui cog. consang., veniens 2.  Et nota quod affinitas superveniens sponsalibus de futuro rumpit ea, supra, de eo qui cog. consang., veniens 1; et infra, de cons. et affin., ex litteris; et infra, super eo; secus in matrimonio, supra, de eo qui cog. consang., discretionem; et infra, de eo qui cog. consang., tuae; et infra, de eo qui cog. consang., Iordanae; 34. q. 2, in lectum.

 Numquam debent
Incestuosi contrahere non debent propter enormitatem delicti, ut dictum est supra, de eo qui cog. consang., veniens 1.

 De lapsu carnis
Si timeretur de hoc, dispensaretur cum eis, supra, de eo qui cog. consang., si quis; et 33. q. 2, in adolescentia.

X 4.13.09 Veniens

 Infantia
Infantia dicitur ante septennium, C. de iure delib., si infanti.  Sed tales iurare non debent, nec tenet iuramentum eorum, cum ipsi non intelligant, 22. q. 5, parvuli.  Nam et furtum non cadit in infantem, ff. de fur., impuberum.  Secus post infantiam, si sit doli capax, ut ibi, et infra, de delict. puer., pueris.  Sed hoc potius videtur sumi pro aetate pueri, post septennium annum.

 Firmata
Obligatio quae intervenit in matrimonio, non recipit poenae adiectionem, ut supra, de spons., Gemma; et C. de sponsal., mulier; et C. de inutil. stipul., libera; et ff. de ver. oblig., stipulatio ista; et ff. de ver. oblig., Titia, in princ.

 Carnaliter
Et ideo affinitate interveniente illam quam desponsaverat, habere non potuit de iure, nec illam eandem quam cognovit, supra, de eo qui cog. consang., fraternitati; et supra, de spons., sponsam.

 In uxorem
De facto, quia de iure non potuit, eo sibi viam praecludente.

 Utramque
Addens iniquitatem iniquitati; simile supra, de eo qui cog. consang., transmissae.

 Confiteri
Tamen talis confessio non profuisset, ut matrimonium separaretur in facie ecclesiae contractum, nisi aliter probaretur, supra, de eo qui cog. consang., super eo.

 A malo
Supra, de vit. et honest. cler., cum ab omni.

 Consulas
Hoc intellige esse dictum in iudicio animae, ut ad neutram accedat.  Et si propterea excommunicetur, sustineat potius excommunicationem quam veniat contra conscientiam, infra, de sent. excom., inquisitioni; et supra, de restit. spol., litteras.  Sed in iudicio ecclesiae praecipietur, ut ei debitum reddat.  Et ita aliud est iudicium ecclesiae, et aliud iudicium animae, supra, de offi. ord., si sacerdos.  Sed contrarium videtur supra, de eo qui cog. consang., ex litteris.  Non est contrarium, quia quaeritur quid de iure sit ibi faciendum.  Et respondetur quod si ita est, separentur.  Hic vero consulitur in iudicio animae, quid sit faciendum cum factum esset occultum, et sic non contradicit.  Et illa clausula, si res ita se habet, debet ibi suppleri, sicut erat in antiqua compilatione.

X 4.13.10 Tuae

 Honestatem
Id est, affinitatem, supra, de eo qui cog. consang., discretionem.  Simile infra, de eo qui cog. consang., Iordanae.

 Solvere
Sed non exigere, infra, de eo qui cog. consang., Iordanae; et supra, de eo qui cog. consang., si quis; infra, de sent. excom., inquisitioni.

 Affinitas
Supra, de eo qui cog. consang., discretionem; et infra, de eo qui cog. consang., Iordanae.

X 4.13.11 Iordanae

 Carnaliter cognita
Et sic statim fuit matrimonium, malitia supplente aetatem, supra, de despon. impub., a nobis; et supra, de despon. impub., tuae nobis. 

 Sine sua propria culpa
Nullus sine sua culpa iure suo debet privari; simile supra, de eo qui cog. consang., discretionem; 56. dist., satis perversum; 16. q. 7, inventum.  Arg. contra supra, ut lite non cont., quoniam § si vero, in fi.; et infra, de privileg., antiqua; contra 22. dist., renovantes; sed ibi causa subest quare puniuntur sine culpa.

 Poenitentia
Et maior debet imponi quam pro adulterio, supra, de eo qui cog. consang., veniens 1; quia incestus vincit adulterium, 32. q. 7, adulterii.

 Exactus
Sed exigere ipse non debet; simile supra, de eo qui cog. consang., si quis; et supra, de eo qui cog. consang., transmissae.  Et post mortem uxoris iste contrahere non debet, supra, de eo qui cog. consang., veniens 1; et supra, de eo qui cog. consang., ex litteris.

