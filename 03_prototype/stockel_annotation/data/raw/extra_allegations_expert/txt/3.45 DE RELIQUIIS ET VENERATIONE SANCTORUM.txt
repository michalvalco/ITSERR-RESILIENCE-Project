X 3.45 DE RELIQUIIS ET VENERATIONE SANCTORUM

X 3.45.01 Audivimus

 Cum vix
Quasi dicat non in omni casu, quia tunc non orat ecclesia pro eo, cum ebrietas fuerit mortale peccatum, ut puta assidua, de conse. dist. 5, nullus; et 25. dist. § alias autem ea demum; et 35. dist., episcopus.  Secus cum ebrietas fuerit veniale peccatum, 25. dist. § alias autem ea demum, vers. quotiens.

 In ebrietatibus
In ebrietate non potuit demereri, 15. q. 1, sane; et 15. q. 1, concupiscentia.  Ita nec meritum augeri arg. hic, et 22. q. 4, unusquisque.

 Miracula
Quoniam miracula fiunt quandoque per malos, 1. q. 1, teneamus.  Ideo non debet venerari pro sancto quisquis miracula facit, nisi ab ecclesia Romana prius fuerit per testes legitimos approbatus, ut hic dicit, et infra, de rel. et ven. sanct., cum ex eo; et supra, de testib., venerabili, ubi testes super vita et miraculis recipiuntur, quia quem ipsa reprobat, reprobandus est, et quem approbat, approbandus est, 24. q. 1, haec est fides; et 24. q. 1, quoniam vetus; et 24. q. 2, sane profertur.

X 3.45.02 Cum ex eo

 Venales
Quod esse non debet, quia reliquiae sanctorum martyrum, vel ipsi martyres vendi non possunt, C. de sacro. eccl., nemo.  Quia res sacra non recipit aestimationem, ff. de rerum div., sacra loca § ulti.  Et ideo non potest vendi, quia venditio sine pretio non consistit, Inst. de emp. et ven. § pretium; et ff. de contrah. empt., inter patrem § sine pretio.  Et spiritualia vendi non possunt nec spiritualibus annexa, infra, de simon., querelam; et supra, de iure patron., de iure.  Immo qui spiritualia vendit, capitale crimen cum simonia committit, 1. q. 1, qui studet.  Ideoque reliquiae sacrae vendi prohibentur, ut infra sequitur.

 Auctoritate
Ut supra, de rel. et ven. sanct., audivimus, receptis testibus super vita et miraculis illius, supra, de testib., venerabili.

