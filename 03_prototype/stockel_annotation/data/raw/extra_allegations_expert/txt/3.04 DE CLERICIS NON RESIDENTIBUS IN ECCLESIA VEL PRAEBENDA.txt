X 3.04 DE CLERICIS NON RESIDENTIBUS IN ECCLESIA VEL PRAEBENDA

X 3.04.01 Non liceat episcopo

 Transire
Sine licentia domini Papae, ut 1. q. 1, si quis.  Alias perderet habitam et ambitam, supra, de translat., inter corporalia; et supra, de translat., quanto.  Nec alii inferiores sine licentia sui episcopi, supra, de renunciat., admonet.

 Manifesta est enim causa
Scilicet ambitio maioris dignitatis.  Et est hic arg. dubia in peiorem partem esse interpretanda, supra, de elect., Osius.  Arg. contra infra, de reg. iur., estote; et ff. de reb. dub., quotiens 2.

 Ad minorem
Nec tamen illud est faciendum, quia qui crescit de minori ad maius crescere debet, 93. dist., legimus, in fi.; et supra, de translat., cum ex illo; et 74. dist., gesta, arg.  Facilius enim dispensatur, ut quis transeat ad maiorem quam ad parem vel ad minorem propter maiorem utilitatem, supra, de translat., licet.  Ber.

X 3.04.02 Ex gestis

 Ab omnibus
Id est, omnibus approbantibus suam depositionem, quoniam solus Papa ipsum deposuit.

 Depositus
Id est, a dignitate sua remotus, eo primo monito legitime ut rediret, infra, de cleri. non residen., inter quatuor; et infra, de cleri. non residen., clericos.  Et alias non debet privari quantumcumque vagabundus discurrat, infra, de cleri. non residen., ex tuae.

X 3.04.03 Quia nonnulli

 Dignitates
Dignitas dicitur quandoque quaedam praerogativa in ecclesia, quae alio nomine personatus appellatur, ut hic, et supra, de rescript., ad aures; et infra, de praeben., de multa.  Quandoque enim accipitur pro saeculari praerogativa, 23. q. 5, administratores; et 43. dist., sit rector.  Interdum pro potestate accipitur, ff. de off. quaest., origo, in princ.  Interdum pro ordine, 4. dist., denique.  Quandoque pro conditione accipitur.  Vestire enim debet fructuarius servos secundum dignitatem eorum, id est, conditionem, ff. de usufru., sed et si quid § 1.  De poena istorum qui retinent plures dignitates habes infra, de praeben., de multa; et supra, de elect., dudum ecclesia; et infra, de cleri. non residen., conquerente.  Vincen.

 Instituta
Ut 21. q. 1, per totum; et 10. q. 3, unio; et 16. q. 7, per laicos; et 89. dist., singula; et supra, de aetat. et qualit., eam te; et infra, de cleri. non residen., conquerente.

 Vix
16. q. 1, presbyteros; et C. de assessor., nemo.

 Per seipsam
Hoc quidem ius commune est, ut in ea ecclesia in qua intitulatus est, debeat deservire, 21. q. 1, clericus; et 70. dist., sanctorum; et 71. dist., clericos; et 91. dist., Eleutherius.  Quandoque tamen in casu potest quis servire per vicarium, ut cum parochialis ecclesia annexa est dignitati vel praebendae, infra, de praeben., extirpandae § qui vero; et infra, de praeben., exposuisti.  Sunt autem quaedam quae per alios fieri non possunt de iure, ut officium in ecclesia, nisi in casibus ut dixi, ut hic patet, ff. de solut., inter artifices; et supra, de offi. deleg., quoniam Apostolica § 2; arg. 2. q. 3, si quem § abolitio.  Quaedam vero sunt, quae per alios fieri possunt, C. de caduc. toll., et nomen § sin autem.

 Privetur
Infra, de praeben., de multa; et supra, de elect., cum in cunctis.  Et ibi augetur poena et dic, privetur ea vice.  Ber.

X 3.04.04 Relatum est

 Lateranensi concilio
Supra, de cleri. non residen., quia nonnulli.

 Contradicunt
Ipso facto recedendo scilicet.

 Cum effectu
Nota quod verba cum effectu sunt accipienda, de poen. dist. 1, haec autem verba; et ff. ne quis eum qui in ius voc., si per alium § docere; ff. quod quisque iur., hoc edictum § hoc autem; C. commun. de legat., omne; et 17. q. 4, si quis suadente; et 23. dist., psalmista; et 16. q. 1, in canonibus, vers. custodes chartarum etc.; 9. q. 2, instituti.  Ex quo enim intitulati sunt, debent ibi perpetuo permanere, 70. dist., sanctorum; et 71. dist., clericos; et 21. q. 1, clericus.

 Amoveri
Infra, de praeben., quia in tantum; et infra, de praeben., cum non ignores, praemissa tamen admonitione, infra, de cleri. non residen., inter quatuor; et infra, de cleri. non residen., clericos; et infra, de cleri. non residen., ex tuae.

 Praelatorum
Clericus enim sine licentia sui praelati abesse non debet etiam ex iusta causa sive causa studiorum, ut hic patet, sive aliis iustis causis, puta causa peregrinationis, de conse. dist. 5, non oportet; vel pro negotiis suis, 7. q. 1, praesentium.  Ergo multo minus abesse debet ex non iusta causa.

 Diffugium
Arg. contra supra, de appell., pervenit 2.  Solutio: hic loquitur de eo qui habet curam animarum et qui expresse promisit residere, ibi de simplici beneficio.  Et de eo qui expresse non promiserat residere, ibi tantum pendente appellatione per alium deservitur in ecclesia de beneficio illius.

 Decreti
De hoc notatur supra, de cleri. non residen., quia nonnulli.  Ber.

X 3.04.05 Fraternitati

 Commendatitiis
Litterae commendatitiae sive dimissoriae dicuntur, quibus dimittitur et absolvitur a potestate sui episcopi in quibus perhibetur testimonium de vita et ordinibus illius.  De istis litteris satis habes 71. dist., primatus; et 71. dist., extraneo; et 71. dist., hortamur; 71. dist., nullum.  Et sine istis litteris episcopus non debet recipere clericum alterius episcopi, ut ibi dicitur, nec ordinare nec retinere, ut 72. dist., per totum.  Et clericus sine licentia sui episcopi ecclesiam suam dimittere non debet, supra, de renunciat., admonet.  Item dicuntur dimissoriae, quae dantur appellantibus quae vulgo apostoli dicuntur, ff. de ver. sig., dimissoriae.

X 3.04.06 Conquerente

 Vitae
Verbo victus, vestis etiam continetur, ff. de ver. sig., verbo victus.

 Necessaria
Unde potius fuit sibi subveniendum, arg. infra, de censib., licet; et C. vect. nov. inst., non quidem; et 10. q. 3, unio.

 Percipere
Ad hanc non se refert Papa in sequentibus, et hoc ideo quia tempore collectionis potest illud opponi, non postea, 8. q. 2, dilectissimi.  Ex quo consentit in eum, licet paupertate laboret, non potest dissentire, 91. dist., clericus.  Vincen.

 Sufficientia
In hac sufficientia considerantur plura: nobilitas, scientia, quia tales personae maioribus redditibus sunt honorandae, infra, de praeben., de multa, in fi.  Dignitas consideranda est, ff. de usufru., sed et si quid § 1.  Ita quod possit sufficere sibi et suis, et hospitalitatem servare et iura episcopalia solvere, infra, de praeben., de monachis.

 Deserviat
Quodcumque istorum constiterit, sufficit ad repulsionem, arg. supra, de rescript., inter caeteras.  Et sic patet quod clericus residentiam facere debet in ecclesia sua.  Alias potest ea de iure communi privari, supra, de appell., pervenit 2; et infra, de cleri. non residen., inter quatuor; et infra, de cleri. non residen., clericos.  Et praecipue cum habet in ecclesia aliquam dignitatem, infra, de cleri. non residen., ex parte vestra.  Nec in absentia aliquid percipere debet, infra, de cleri. non residen., de caetero.  Arg. nisi consuetudo in contrarium se habeat, supra, de consti., cum omnes; et infra, de cleri. non residen., ad audientiam.  Arg. quia ibi ius commune fuit iuramentum firmatum.  Et est arg. quod de iure communi nullus potest habere plura beneficia quorum altera sufficiat, infra, de praeben., cum teneamur; et supra, de rescript., cum adeo.

X 3.04.07 De caetero

 In servitio
Nota quod qui est in servitio episcopi pro praesente reputatur quo ad perceptionem beneficii, et ecclesiae servire intelligitur, arg. 7. q. 1, scire; et 16. q. 1, similiter; et 12. q. 2, haec huius placiti; et infra, de cleri. non residen., ad audientiam; arg. ff. de excusat., iurisperitos; et C. de excus. et temp., viros.  Et qui est in servitio Papae pro praesente habetur, infra, de cleri. non residen., cum dilectus.
 
 Victualia
Huiusmodi victualia sive distributiones non dantur studentibus in theologia, infra, de praeben., licet.

X 3.04.08 Ex parte

 Per decem annorum
Et ita videtur ecclesiam habere pro derelicto.  Per minus spatium privari potuit, supra, de cleri. non residen., ex gestis; et 7. q. 1, praesentium.  Tamen primo debet moneri ut redeat, infra, de cleri. non residen., qualiter; et infra, de cleri. non residen., inter quatuor; et infra, de cleri. non residen., clericos.  Alias non debet privari iure suo non citatus, non covictus vel confessus vel per contumaciam absens, supra, de maior. et obed., inter quatuor.  Immo et si esset vagabundus, primo ad ecclesiam suam citari debet, infra, de cleri. non residen., ex tuae.  Et sic patet quod quantocumque tempore aliquis sit absens ab ecclesa sua semper est monendus ut redeat.  Tamen si alibi se intitulati permisit, secundum beneficium recipiendo ipso iure vacare primum, potestque privari ipso iure quantum ad possessionem, infra, de concess. praeben., litteras; et infra, de concess. praeben., cum nostris.

 Officio
Quod sit officium decani ex consuetudine potius colligitur.  Et sic decanus ad residentiam tenetur.  Alias privatur decanatu, ut hic patet.

 Ex tunc
Id est, nisi redierit ad terminum sibi praefixum ex tunc, id est, post terminum eligant.

 Concedimus
Nisi iustam causam ostenderit, quare venire non possit, infra, de cleri. non residen., inter quatuor; et infra, de cleri. non residen., clericos

X 3.04.09 Qualiter archiepiscopus

 Quadriennium
Immo ultra annum abesse non debet, nisi iussio imperialis eum detineat, in Auth. quom. oport. episc. § et illud etiam diffinimus, coll. 1; et in Auth. de sanct. episc. § interdicimus, coll. 9.  Tamen quamdiu non renunciat, clericus semper est.  Et licet vagetur, non habet ecclesiam pro derelicto nisi contrahat contrariam negotiationem, ut si fiat miles vel si contrahat matrimonium, ut supra, de cleri. coniug., si qui.  Vel nisi admonitus non redierit, ut infra, de cleri. non residen., inter quatuor; et infra, de cleri. non residen., clericos; et 7. q. 1, pervenit.

 Redierit
Sufficit si reversus fuerit tempore receptionis litterarum vel usque ad mensem revertatur post receptionem, quod est notabile ut tempus receptionis consideretur, arg. supra, de for. compet., licet ratione; et supra, de appell., super eo 2; et infra, de praeben., dilectus filius 2, ubi de hoc; supra, de rescript., eam te; et infra, de usur., quia frustra.  In litteris contra usurari3os consideratur tempus subsequens, non tempus datae.  Arg. contra supra, de rescript., eam te; et supra, de rescript., constitutus.

 Post mensem
Adhuc indulget ei unum mensem post receptionem litterarum si non sit reversus.

X 3.04.10 Inter quatuor

 Sine iusta causa
Quod facere non debet.  Immo si iusta causa subsit, debet petere licentiam ab episcopo suo, supra, de cleri. non residen., relatum; et de conse. dist. 5, non oportet.  Et sic non est arg. a contrario sensu, scilicet ut iusta causa possint esse absentes sine licentia praelati.  Unde est arg. quod bonum non est faciendum sine licentia praelati, supra, de cleri. non residen., relatum; et 16. q. 1, monachi.  Et hoc ideo est ne obedientia contemnatur, quia propter obedientiam etiam bonum debet intermitti, 11. q. 3, quid ergo.

 Deserunt
Huiusmodi clerici qui ita deserunt ecclesias suas, desertores appellantur in canone, 21. q. 2, placuit.  Et capi possunt ab his quorum consortium declinare nituntur, arg. 18. q. 2, abbates.

 Congruo tempore
Hoc ad arbitrium episcopi refertur consideratis circumstantiis viarum et distantiae, supra, de appell., cum sit Romana.

 Iuste privari
Nisi redierint in termino eis constituto post admonitionem, infra, de cleri. non residen., clericos; et supra, de cleri. non residen., qualiter, in fi.  Iusto impedimento cessante ut dicit littera sequens.

 Impedimento
Quo probato sunt restituendi, 7. q. 1, praesentium; et infra, de cleri. non residen., clericos.  Ber.

X 3.04.11 Ex tuae devotionis

 Publicari
Sic supra, de dolo et contu., causam quae; et supra, de dolo et contu., venerabilis; ff. de damn. infect., dies § praetor; ff. de liber. agnosc., senatus, 1. resp. nec ob; ff. quae sent. sine appel., illud § item cum ex edicto, quia ibi non solemniter positum est edictum.

 Sex menses
Arg. contra supra, de cleri. non residen., ex gestis; et supra, de cleri. non residen., qualiter; et in Auth. de sanct. episc. § interdicimus, coll. 9.  Arg. contra solutio: hoc tempus statutum ab homine interpellat et loco admonitionis habetur, infra, de loc. et cond., potuit; 16. q. 3, placuit.  Unde in casu isto mora non purgatur, arg. 20. q. 2, puella.  Nisi iustum impedimentum ostenderit quare venire non potuit, ut 7. q. 1, praesentium; et infra, de cleri. non residen., clericos.  Arg. contra quod mora purgetur, 100. dist., quoniam; et arg. 88. dist., perlatum.

 Spoliari
Id est, suspendi iuxta canonicas sanctiones ab administratione temporalium, procedendo postea contra eos prout sequitur in littera.

 Ut ipsos
Scilicet vagabundos praelatos, quia hic loquitur littera de praelatis tantum ex eo quod dicit, ab administratione removeat et quibus praesunt ecclesiis.  Qualiter sit procedendum contra istos et alios absentes, plene dictum est supra, ut lite non cont., quoniam § porro.

 A spiritualium
Alias a spiritualium, alias ab episcopali vel melius ab episcopatuum.  Et ita est in registro, ut dicit Inno. iiii.

 Removeat
Ex isto mandato speciali si sunt episcopi, alias non posset legatus ex generali mandato, supra, de offi. legat., quod translationem.  Quo ad alios praelatos potest ex generali mandato etiam lite non contestata privantur ecclesiis suis, supra, ut lite non cont., quoniam.  Secus si de crimine ageretur, ut notatur supra, de dolo et contu., veritatis, in notula magna.  Ber.

 Agi possit
Sed numquid surrogati removerentur?  Non credo, sed dispensabitur cum eis si necesse fuerit, ut in ordinibus toleretur.  Arg. est hic quod ille qui deposuit, non possit restituere, arg. de poen. dist. 6, placuit, in fi.; et ff. de quaest., in criminibus, in fi.; et ff. de poe., divi fratres.  Arg. contra 11. q. 3, episcopus; 46. dist., clericus.  Ber.

X 3.04.12 Tuae fraternitatis

 Indultum
Ab episcopo suo, supra, de cleri. non residen., relatum.  Vel dic indultum a Papa.

 Ad villas
In regiis enim civitatibus et non in parvis villis sive in castris iura docenda sunt, ut in proemio digestorum.  Arg. contra 12. q. 2, gloria episcopi; et ff. de off. praes., sed licet.

 Studiorum
Licet indeterminate dixerit studium, de meliori intelligendum est arg. supra, de iureiur., quanto.  Arg. contra supra, de elect., cum nobis; infra, de censib., ex parte; ff. de regul. iur., semper in stipulationibus.  Item arg. quod idem est esse minus competens et esse nullum, arg. supra, de translat., inter corporalia.  Sic ff. de auct. tut., nulla; et ff. qui satisda. cog., quotiens; et ff. ad Velleia., quamvis § si convenerit.  Sed sufficit si sit studium conveniens sive mediocre, ff. de aedil. edict., sciendum § illud; et ff. de aedil. edict., si quid § venditor.

 Committunt
ff. de fur., itaque fullo § sed nemo; et ff. de recepti., ita demum; supra, de rescript., sedes.

X 3.04.13 Ex parte

 Residens
Quandoque censetur residens qui non est, ut hic, et infra, de cleri. non residen., cum dilectus.  Sic ff. de capt. et de post. et red., retro dicitur.  Quandoque dicitur praesens qui in hortis est, ff. de procur., praesens.  Et qui est in eadem provincia pro praesente reputatur, C. de praescri. long. temp. dec., cum in longi.  Sic quandoque fingitur monachus qui non est, arg. infra, de regular., vidua; et 27. dist., quod interrogasti.

 Periurium
Vide qualiter benigne interpretatur iuramentum ne de periurio notetur.  Simile supra, de testib., cum tu.  Ita tamen quod fraudulenter se non absentet, quia tunc periurium incurreret.  Simile infra, de sent. excom., relatum.  Et si esset in servitio episcopi, periurium non incurrit, supra, de cleri. non residen., de caetero.  Quia pro praesente censetur, quia ecclesiae tunc servire intelligitur, 7. q. 1, scire.  Et idem esset si revocaretur a Papa, quia eius auctoritas in iuramento illo intelligitur excepta, infra, de cleri. non residen., cum dilectus; et supra, de iureiur., venientes; et 9. q. 3, per principalem.  Item habes hic arg. quod iuramentum extenditur ad ea de quibus dictum non fuit vel cogitatum.  Arg. contra supra, de iureiur., clericus.  Item quod pro negotio proprio potest esse absens nec incurrit periurium, supra, de iureiur., petitio; et 2. q. 1, prohibentur, ubi milites propter iuramentum accusare prohibentur, tamen non obstante iuramento causam suam vel suorum prosequi possunt.  In hoc enim iuramento exceptum intelligitur proprium factum, quia in generali sermone persona loquentis intelligitur excepta, C. de solut., inquisitio; et ff. de condi. et demon., qui heredi § plautius.  Quia ordinata caritas a seipso incipit, 23. q. 5, si non licet; et de poen. dist. 3, qui vult.

X 3.04.14 Cum dilectus

 Constitutione
Nisi hoc dictum fuisset, non valuisset rescriptum, supra, de rescript., constitutus; supra, de offi. deleg., ex parte N; et infra, de decim., ex multiplici.

 Fructus
Numquid victualia quae tantum praesentibus consueverunt dari, debent habere, notatur supra, de cleri. non residen., de caetero; et infra, de praeben., non liceat.  Nam si de illis Papa intellexisset, mandasset ut tamquam uni ex residentibus provideret eis, infra, de verb. sign., olim; arg. supra, de translat., inter corporalia; infra, de decim., ad audientiam; et C. de caduc. toll., et nomen § si vero nemo, in fi.  Arg. C. de rei uxor. act., rem § sciendum.

 Cum familiares
Nam et ipsi pars corporis eius esse intelliguntur, 6. q. 1, si quis cum militibus, vers. nam et ipsi; C. ad leg. Iul. maiest., quisquis.

 Obsequiales
Ex eo enim eorum conditio deterior esse non debet, immo tunc gaudent privilegio, quia excusantur a tutela, ff. de excusat., iurisperitos; et C. de excus. et temp., viros.  Et sic dicuntur praesentes qui in servitio Papae sunt, sic qui etiam in servitio episcopi sunt, supra, de cleri. non residen., de caetero.

X 3.04.15 Ad audientiam

 Constitutio
Isti constituerunt quod ius commune statuit, et iuraverunt servare ius commune.  Absentes enim nihil percipere debent nisi sit de consuetudine approbata, supra, de consti., cum omnes.

 Infirmitas
Hoc ipso satis puniuntur quia non debet addi afflictis afflictio, 7. q. 1, cum percussio; et infra, de cleri. aegro., cum percussio; et infra, de cleri. aegro., ex parte.  Non enim debet ei poena in culpam verti, dist. 5, cum enixa, in fi.; et dist. 5, ad eius vero.  Immo potius est miserandum et compatiendum, 3. q. 9, indicas; et infra, de censib., licet.  Nec duplici damno debet aliquis affici, ff. de iure dot., iure succursum est; et ff. de condi. ob turp. caus., si pecuniam § sed si acceperit.  Unde praelatus infirmus non repellitur, sed datur ei coadiutor, 7. q. 1, quamvis.  Et famuli aegri quos curamus, nobis servire intelliguntur, ff. de statulib., statuliberos § Stichus.  Et tempore infirmitatis pascendi sunt, ff. commodat., in rebus § possunt.

 In Apostolicae
Et si hoc non fuisset appositum, nihilominus intelligeretur quia praesens censetur, supra, de cleri. non residen., cum dilectus; et supra, de cleri. non residen., ex parte tua.  Ubi absens praesens censetur nec periurium incurrit, ut infra, ubi dicit: cum absentes dici etc.  Et eius auctoritas semper intelligitur excepta, supra, de iureiur., venientes; ff. ad municip., imperatores; et supra, de cleri. non residen., ex parte tua.

 Ut duo
Per hoc intellige supra, de cleri. non residen., de caetero, ut duo ex canonicis possint esse in servitio episcopi ita quod non priventur beneficio suo interim.  Si vero plures essent, privarentur.  Ex eo quod concedit de duobus, intelligitur prohibere de pluribus, arg. 25. dist., qualis; et supra, de praesump., nonne.  Et credo hoc statutum fuisse ne in fraudem hoc aliqui procurent.  Et ecclesiae servitium diminueretur propter illorum absentiam.  Et ex hoc videtur quod ultra duos non posset cogere episcopus ut in servitio suo essent.

 Integre
Non tamen percipiunt victualia, quae tantum praesentibus dantur, supra, de cleri. non residen., de caetero, ubi de hoc; et infra, de praeben., licet.

 Commorantur
Et ita qui est in servitio episcopi, servire ecclesiae intelligitur, ut supra, de cleri. non residen., de caetero, ubi de hoc.

X 3.04.16 Cum ad hoc

 Destituta ministris
Haec est iusta causa revocandi eos, ut 21. q. 2, placuit.  Et quia in eo manere deberent in quo vocati sunt, 21. q. 1, clericus; et 70. dist., sanctorum.

 Non obstantibus
Nisi hoc diceretur, non posset illos praetextu istarum litterarum revocare, cum inde indulgentia concessa non facerent mentionem, supra, de praescrip., veniens.

 Indulgentiis
Similis revocatio est, infra, de decim., suggestum.

 Et praedecessorum tuorum licentia
Et si de hoc non fuisset facta mentio, nihilominus valuissent litterae quia indulgentia non extendebatur post mortem illorum.  Unde statim expiravit, cum in praeiudicium ecclesiae nil facere possit.  Quod si fecerit, successor poterit revocare, infra, de dona., fraternitatem; et infra, de dona., Apostolicae.

 Assisios
Vocat assisios beneficiatos qui non sunt canonici, qui servire debent ecclesiae, nec vocantur ad communes tractatus cum canonicis.  Et dicuntur assisii quasi assidui.  In multis ecclesiis sunt plures tales qui mansionarii dicuntur.

 Venerint
Arg. contra supra, de cleri. non residen., inter quatuor; et supra, de cleri. non residen., ex tuae; et supra, de appell., pervenit 2; et 7. q. 1, praesentium, ubi ex toto privantur si non redeant ad terminum sibi praefixum.  Hic Papa mitius voluit agere cum eis propter indulgentiam, unde non privantur statim sicut illi qui non habent indulgentiam, infra, de cleri. non residen., clericos.  Et satis privantur quia beneficia eis subtrahuntur ex toto, ut sic indirecte fiant volentes per amissionem beneficiorum.  Sic supra, de aetat. et qualit., quaeris.  Tamen si diu perdurarent in sua contumacia, poterit illos ex toto privare per iura praedicta, infra, de cleri. non residen., clericos.

X 3.04.17 Clericos in ecclesiis

 Licentia
Sine licentia episcopi clericus se absentare non debet, supra, de cleri. non residen., inter quatuor; etiam de iusta causa, supra, de cleri. non residen., relatum; et de conse. dist. 5, non oportet 2.  Ber.

Redierint
Nota quod clericus sive de licentia sui episcopi sive sine licentia sit absens, prius est monendus ut redeat quam privetur beneficio suo, ut hic patet, et supra, de cleri. non residen., inter quatuor; et supra, de cleri. non residen., ex tuae.  Super hoc tamen distingue, quia aut habet ecclesiam pro derelicto aut non.  Si habet eam pro derelicto, puta quia contraxit matrimonium vel factus est miles vel ioculator, cum de hoc constiterit, episcopus statim potest ecclesiam illius alii conferre, supra, de cleri. coniug., si qui; et 63. dist., si quis.  Vel si recepit aliam ecclesiam habentem curam animarum, cum prius talem haberet, infra, de praeben., de multa.  Si vero non habet eam pro derelicto, monendus est.  Si comparet, tunc fiat prout hic dicit.  Si non comparet quia vagabundus discurrit, tunc fiat quod dicitur supra, de cleri. non residen., ex tuae.  De hac materia plenius dictum est supra, ut lite non cont., quoniam § porro, vers. si vero.

 Excusationem rationabilem
Puta quia erat infirmus, quare venire non potuit, 7. q. 1, praesentium.  Vel quia habet ibi capitales inimicitias, ita quod illuc venire non audet, supra, de elect., bonae 1.  Vel alia quacumque iusta causa, ita quod venire non possit.  Tunc si procederetur contra ipsum, non praeiudicaretur ei, arg. supra, de testib., in nomine.  Et arg. est hic semper rationem esse reddendam de omnibus, sic supra, de rescript., si quando. 

