X 4.15 DE FRIGIDIS ET MALEFICIATIS ET IMPOTENTIA COEUNDI

X 4.15.01 Accepisti

 Iudicium
Scilicet, quod uterque iuret cum septima manu propinquorum, 33. q. 1, requisisti.

 Diiudiceris
Nota contrarii operis evidentia mendacium convinci, supra, de praesump., litteras; arg. supra, de maior. et obed., legebatur; et 22. q. 5, cavete.

 Reparare
Nota quod sententia contra matrimonium lata, non transit in rem iudicatam, cum appareat ex post facto ecclesiam fuisse deceptam; sic supra, de re iudic., lator; et supra, de re iudic., consanguinei; et infra, de frig. et malef., fraternitatis.  Quare priora etiam matrimonia restaurantur, etiam muliere contradicente, si fraudis fuerit conscia, ff. de adulter., si uxor § iudex; et ff. de adulter., si uxor § idem dicendum, ut dixit Ala.  Si vero conscia fraudis non fuerit, poterit repellere eum, si voluerit, praetextu adulterii, arg. 32. q. 1, de Benedicto; et 32. q. 6, nihil.  Sed non credo quod hoc non obstet, quin matrimonia priora debeant restaurari, infra, de frig. et malef., laudabilem; et infra, de frig. et malef., fraternitatis.  Item arg. contra, 33. q. 1, si per sortiarias; sed ibi separantur propter maleficium, non propter frigiditatem.

 Missum
Simile supra, de regular., si quis.  Et expone missum, id est, vicarium, qui fungitur vice episcopi, supra, de instit., ex frequentibus.

 Affirmas
Quod eam cognovisti.

 Caput
Supra, de despon. impub., continebatur; 33. q. 1, si quis acceperit.  Et hoc intellige, nisi ipsa velit se probare virginem per aspectum corporis, supra, de probat., proposuisti; et supra, de probat., causam matrimonii.

 Tacuit
Ergo videtur quod post annum et dimidium reclamare non poterit.  Sed contrra videtur C. de repud., in causis, ubi dicitur quod usque ad triennium, in Auth. de nupti. § per occasionem, coll. 4; et infra, de frig. et malef., laudabilem.  Quod dicitur in istis duabus ultimis concordnatibus tenendum est, et non tenet quod hic dicitur de anno et dimidio.  Et est arg. ad praescriptionem, si quis taceat usque ad completam praescriptionem, quia gesta taciturnitate firmavit, C. de his qui a non dom. man., si non a dominis.

 Probari
Hoc ideo dicit quia non est standum eorum confessioni contra matrimonium.  Et si uterque confiteatur, non videtur credendum, ne in fraudem hoc diceretur, supra, de eo qui cog. consang., super eo; nisi quod asserunt, probaverint cum septima manu propinquorum, 33. q. 1, requisisti.  Sed pro matrimonio bene creditur eis, supra, de clan. despon., quod nobis.  Et quod dicitur, non creditur eis contra matrimonium, verum est quantum ad hoc, ut contrahendi facultatem acquirant; sed si vellent in continentia manere, creditur eis, 33. q. 5, quod Deo pari.

X 4.15.02 Quod sedem

 Non est aptus
Supra, de despon. impub., a nobis; arg. supra, de despon. impub., puberes, ubi de hoc.

 Impotentes
Hac ratione videtur, quod senes qui a naturali calore defecerunt, contrahere non possunt.  Sed contrarium est verum, C. de nupt., sancimus; 27. q. 1, nuptiarum.  Quia in senibus dicitur esse legis obsequium, et humanitatis solatium, ut ibi, et 31. q. 1, aperiant; et 31. q. 1, quod si dormierit.  Sed hic non loquitur de tali impotentia, sed de eo qui sectus est, et qui perpetuo impotens est.  Sed senes aliquando aliquo beneficio moventur.

X 4.15.03 Ex litteris

 Contraxit
Id est, contraxisse apparuit, vel in veritate contraxit, ex eo quod contra naturam vim ei forsan intulit, quia arcta fuit.  Unde nullo modo sibi potuit commisceri, unde magis inhabilis reddita fuit, et sic non fuit matrimonium, infra, de frig. et malef., fraternitatis.  Si enim non loqueretur de impedimento praecedente matrimonium, stare non posset quod dicitur in fine, 32. q. 1, dixit; et 32. q. 5, si uxorem; et supra, de coniug. lepr., pervenit; et supra, de coniug. lepr., quoniam.

 A natura
Quia erat arcta, ut dixi.

 Medicorum
Infra, de frig. et malef., fraternitatis.  Et ita non fuit matrimonium.  Et intellige quod dicit, non poterit adiuvari ope medicorum sine periculo corporali; alias non deberent separari, immo modicam violentiam debet sustinere, ut arg. infra, de frig. et malef., fraternitatis.  Et si talis fuit, non habuit propositum reddendi matrimonii debitum exacta vel exigendi, et sic nullum matrimonium, 32. q. 2, solet; et 32. q. 2, aliquando; et supra, de cond. appos., si conditiones.  Et secundum leges esset in causa redhibitionis, ff. de aedil. edict., quaeritur § mulierem.  Arg. contra, infra, de frig. et malef., consultationi.

X 4.15.04 Consultationi

 Incredibile
Quia conditionem corporis sui sciens, non contraheret de levi.  Ala.

 Iudicare
Ergo et nos sic iudicare debemus, supra, de re iudic., in causis; C. de legi. et const., si imperialis.  Quod verum est, ubi ipsa sic praecipit iudicandum, arg. 11. q. 3, nolite.  Alias non permittitur aliter fieri, 11. dist., quis nesciat.  Sed hic non praecepit eius consuetudinem esse servandum illam decretalem, infra, de frig. et malef., fraternitatis, ut dixi supra, de frig. et malef., ex litteris.

X 4.15.05 Laudabilem

 Celebrati
Et a tempore cohabitationis, nec sufficit cohabitare, nisi dent operam carnali operi, 33. q. 1, requisisti.

 Frigiditas
Quod hic dicitur de frigido, idem intelligo et de maleficiato, ut usque ad triennium expectet, maxime quia magis sperandum est quod impedimentum removeri possit, quod non processit a naturalibus.  Laur.

 Prius probari
Arg. quod si prius probari possit impedimentum, non expectabunt per triennium, infra, de frig. et malef., fraternitatis.  Si vero manifeste non constet, tunc cohabitent simul per triennium continuum, in quo debent dare operam carnali operi, ut hic, et arg. infra, de frig. et malef., litterae; in Auth. de nupti. § per occasionem, coll. 4.

 Gregorii
33. q. 1, quod autem.

 Iustum iudicium
Id est, per testes, vel aspectum corporis, arg. supra, de probat., proposuisti; et infra, de frig. et malef., litterae.

 Separentur
Propter naturalem frigiditatem; secus si propter maleficium, 33. q. 1, si per sortiarias.

 Quod si ambo
Vel solummodo mulier.  Ille enim qui scienter contraxit non videtur quod possit contradicere, arg. supra, de eo qui dux. in matr. quam pol. per adult., propositum; ff. de lege comm., cum venditor.  Vel dicas et verius quod necesse est ut ambo consentiant, sufficit quod ita scriptum est, etsi perquam durum est, ff. qui et a quib. man. lib., prospexit; et 6. q. 3, scriptum est.  Quia cum nullum sit matrimonium, non tenetur alter alteri.

 Septima manu
Sic infra, de frig. et malef., litterae; et 33. q. 1, requisisti.

 Uterque iureiurando
Uterque vir et mulier iurare debent, quod fide bona dederunt operam copulae carnali per triennium, nec una caro affici potuerunt.  Propinqui iurabunt quod credunt eos verum iurasse, arg. infra, de purg. can., quotiens.

 Hi qui
Scilicet, vir et uxor.  Et non alii compurgatores, si bona fide iuraverunt.

 Redire
Cum propter frigiditatem separantur.  Secus si propter maleficium, 33. q. 1, si per sortiarias.

X 4.15.06 Fraternitatis

 Matronas
Talibus credendum est, si honestae sint et peritae in arte illa, ff. de ven. inspic., temporibus, in princ.; et supra, de probat., proposuisti; et supra, de probat., causam matrimonii; et infra, de frig. et malef., litterae.  Oculus enim obstetricum in talibus saepe fallitur, 27. q. 1, nec aliqua.  Et in hoc casu non requiritur iuramentum propinquorum, sicut in frigiditate, ut supra, de frig. et malef., laudabilem.

 Districte
Per iuramentum.  Hoc iuramentum non est remittendum istis testibus, ne aliquid in fraudem matrimonii dicerent, supra, de eo qui cog. consang., super eo; et infra, de frig. et malef., litterae.

 Poterat esse
Sed qualiter hoc potuit probari, cum sit negativa?  Sic potuit probari, dicendo quod haec mulier caret membro apto ad copulam carnalem.  Qualiter negativa probatur, supra, de elect., bonae 1, dictum est.  Ber.

 Deerat
Nota quod non dicitur esse, quod inutile est, supra, de translat., inter corporalia; et ff. quod cui. univ. nom., neque societas § et quidam.  Nec dicitur habere actionem, qui habet inutilem, ff. de dolo mal., nam is; et supra, de restit. spol., olim vobis; arg. supra, de solution., Odoardus.

 Invenit
Non dicit quod per medicum vel alium.

 Divinum miraculum
Arg. quod nullum maleficium est perpetuum, cum possit removeri praeter divinum miraculum, saltem per illum qui ipsum induxit, quia quicquid ligatur, dissolubile est, in Auth. de nupti. § nuptias, coll. 4.  Et secundum hoc non tenet illud capitulum 33. q. 1, si per sortiarias, ut quidam dicunt.  Potest dici quod aliud est cum allegatur impotentia ex parte mulieris, ut hic; aliud ubi ex parte viri allegatur maleficium, ut in capitulo 33. q. 1, si per sortiarias; et infra, de frig. et malef., litterae.  Et hic allegata fuit falsa causa, ut postea apparuit.  Unde postea debet restitui viro, arg. supra, de re iudic., lator; et supra, de re iudic., consanguinei.  Ad hanc causam refertur haec ratio, attendentes quod impedimentum, etc.  Vel potest dici quod maleficium est perpetuum, ex quo enim mulier cohabitavit viro per triennium, et dederunt operam copulae carnali, nec poetrunt commisceri, praesumitur perpetuum impedimentum, et possunt separari et alteri nubere, ut in capitulo 33. q. 1, si per sortiarias.  Quia potest aliquis maleficiatus esse cum una, et non cum alia.  Et hoc intelligo de maleficio quod praecessit matrimonium, nam post matrimonium contractum si superveniat impedimentum, non debent separari, 32. q. 7, hi qui sani; et 32. q. 5, si uxorem.  Si vero post separationem eam cognosceret, matrimonium debet redintegrari, ut hic patet, quia impedimentum non erat perpetuum.

 Corporali periculo
Ubi vero grave periculum timeretur, non est matrimonium, sed ubi levi periculo potest removeri, debet illud pati, infra, de frig. et malef., fraternitatis § per hoc, a contrario sensu.

 Per errorem
Propter quem excusatur iudex, infra, de sent. excom., sacro.  Et intellige quod error iste intervenit in aspectu corporis, in quo matronae deceptae fuerunt, quia manus et oculus obstetricum saepe fallitur, supra, de probat., causam matrimonii; et 27. q. 1, nec aliqua.  Et sic patet quod sententia per errorem lata, a qua non est appellatum, revocatur, si error probabilis postea detegatur, infra, de purg. vulg., significantibus; et ff. de condi. sine caus., si fullo.  Item habes hic quod sententia per errorem lata contra matrimonium non transit in rem iudicatam, quo minus potest revocari quandocumque apparuerit ecclesiam deceptam fuisse, ut hic patet; et supra, de re iudic., lator; et supra, de re iudic., consanguinei; et infra, de frig. et malef., litterae; et supra, de frig. et malef., accepisti; et supra, de frig. et malef., laudabilem.

 Erat illi
Scilicet, primo viro a quo fuerat separata.

 Simili
Sic 33. q. 1, requisisti.  Et innuitur hoc ex eo quod in fi. huius capituli dicitur quod si prior vir non possit eam cognoscere sine gravi periculo, quod non sit reddenda primo viro, licet ex post facto per consuetudinem secundi viri reddita sit apta priori.  Quod bene potest concedi, quia non fuit matrimonium inter eos, ut dixerunt Vincen. Io. et Tanc.

 Remaneat
Quia si ingressa fuit et professa, statim solutum fuit matrimonium, si quod fuit inter eos, supra, de conver. coniug., ex publico.  Secus si ingressa fuit causa probationis, quia si ista tunc ad saeculum rediret, compellitur redire ad virum priorem.

 Alioquin
Id est, si non transivit cum effectu.

 Se voto
Solemni, scilicet, et tunc debet compelli votum servare, et per hoc intelligitur fornicata cum secundo, cum ipsa contrahere non potuit post votum solemne.

 Fornicario modo
Quia si legitime contrasxisset cum altero, illud ei obiici non posset repelli a viro, arg. infra, de divort., gaudemus.  Immo videtur quod nullam fornicationem ei obiicere posset.  Nullam enim iniuriam fecit nec intendebat facere viro, quia fornicata fuit tamquam soluta, 15. q. 1, illud; ff. locat. et conduct., si ignorans.  Nam adulterium non comittitur sine dolo, 34. q. 2, in lectum; ff. de adulter., si ex lege.  Item si aliqui sint separati per sententiam ecclesiae, et post alter eorum fornicetur, minorem iniuriam committit, et minus peccat, 32. q. 7, quemadmodum.  Praeterea per primam fornicationem non fuit apta viro suo, sed forte nec per multas alias, ergo illam solam potest opponere cum reddita fuerit apta primo viro, quae postea secuta est, quia tunc primum laeditur ius matrimonii, arg. supra, de dona., Apostolicae.  Potest dici quod sicut ex futuro eventu apparet retro fuisse matrimonium, ut dicitur in fine, sic ex futuro eventu apparet retro fuisse factam iniuriam priori viro, ff. de capt. et de post. et red., in libello § 1.  Sed quid si post primum coitum cum secundo, prior petit eam?  Dico quod est ei reddenda.  Et si non intervenerit eam aptam, est restituenda secundo.  Et sic etiam post secundum vel tertium coitum secundi, et sic in infinitum, ut dixit Io.  Tanc. dixit quod usque ad tertiam vicem tantum, et non ultra debet restitui primo.  Immo remanere debet cum secundo, quoniam duae tantum sententiae post primam sunt ferendae, quia tertio appellare non licet, 2. q. 6, si quis in quacumque; et supra, de appell., sua nobis.  Ber.

 Praesumi
Simile 33. q. 2, cum per bellicam; et infra, de divort., gaudemus.

 Ammodo
Scilicet, veritate revelata, quod fuerat uxor primi.

 Solutam
Arg. a contrario sensu sumpto ex illo verbo, supra, de frig. et malef., accepisti, ibi, absque corporali periculo, etc.  Et est arg. validum a contrario sensu, supra, de his quae fi. a prael., cum Apostolica, in fi.; et supra, de regular., cum virum.

 Idonea prohiberi
Et certe non.

 Similiter
Resume, per haec noveris quaestionem illam esse solutam, qua quaeritur, utrum illa quae viro cui, etc.

 Debeat
Quasi dicat, non debet.  Intellige tamen secundum distinctionem praemissam, an sit grave periculum si reddatur apta vel non.  Vincen.

 De talibus
Sinile supra, de in integ. restit., cum venissent.

 Non est facile
Quia nescitur an sit apta viro primo.  Et hoc aliquo iure perpendi non potest, sed potius per experientiam facti; simile supra, de dona., Apostolicae, cum suis concordantiis.

 Ex futuro
Sic ff. de reb. dub., quaedam; et ff. si cert. pet., proinde; et ff. qui pot. in pign. hab., potior; ff. de Maced., verba § 1.  Nec intellige quod matrimonium retrotrahatur, sed hoc ideo dicit, quia in dubio est an sit matrimonium cum primo.  Nec intelligas quod tunc primo incipiat esse apta sibi, sed tunc primo declaratur fuisse matrimonium; simile ff. si serv. vend., sicut § sed si quaeritur; et ff. de acq. rer. dom., adeo § cum quis, in fi.; et 33. q. 1, requisisti; ff. qui testam. fac. pot., heredes palam § primo
		
X 4.15.07 Litterae

 Adhuc integra
Et intellige quod viripotens erat haec, quae virum pati poterat.  Licet esset virgo, dicitur viripotens, ff. de ver. sig., mulieris, in princ.

 Cognoscendi alias
Et ita allegebat iste maleficium quantum ad istam, et non quantum ad alias, et non frigiditatem.  Quia si quis est frigidus quo ad unam, quo ad omnes est frigidus, cum impedimentum a natura procedat, arg. supra, de frig. et malef., ex litteris.  Secus in maleficiato, ut dictum est supra, de frig. et malef., fraternitatis.  Unde postquam constiterit de maleficiato, post triennium debent separari, et ad alia vota transire.  Secus in frigido, ut supra, de frig. et malef., accepisti; et supra, de frig. et malef., laudabilem; et 33. q. 1, de his requisisti.

 In fraudem
Confessioni coniugum contra matrimonium non est credendum, propter collusionem quam multifacerent, supra, de eo qui cog. consang., super eo.

 Fide dignis
Supra, de frig. et malef., fraternitatis, ubi de hoc.

 De commissis
Quia infirmitas corporalis ferquenter provenit ex peccato.  Et sic causa cessante forte cessabit effectus, infra, de poenit. et remiss., cum infirmitas.

 Institutor
Simile 32. dist., deinde opponitur; at arg. supra, de cons. et affin., de infidelibus; et 32. q. 2, sicut § his ita.  Et quidam dicunt quod his verbis fuit institutum matrimonium: hoc nunc os ex ossibus meis, etc.  Sed illa verba prolata sunt ab Adam, ut supra, de bigam., debitum, unde videtur verius quod per illa verba: crescite et multiplicamini, ab ipso Domino prolata.

 Continuum triennium
Qui enim separantur propter frigiditatem naturalem, per triennium continuum debent cohabitare simul, et dare operam carnali operi, supra, de frig. et malef., laudabilem; et in Auth. de nupti. § per occasionem, coll. 4.  Idem tempus dico dandum maleficiato, et multo fortius, cum sit accidentale illud impedimentum.

 Septima manu
Sed quare requiruntur iuramenta propinquorum, cum sufficere debeat iuramentum viri et mulieris, cum iuramento illarum, quae illam virginem asseverant, ut supra, de probat., proposuisti; et supra, de probat., causam matrimonii.  Vel etiam iuramenta propinquorum sufficiunt, cum uterque id confitetur, 32. q. 1, requisisti.  Sed hic uterque id confitebatur, sed hoc ideo, quia saepe fallitur et manus et oculus obstetricum, 27. q. 1, nec aliqua; ideo iuramenta propinquorum requiruntur.  Omnis enim cautela, quae adhiberi potest in talibus, est adhibenda propter periculum animae.  Et ideo circa maiora cautius est agendum, arg. 7. q. 2, nuper; et 42. dist., quiescamus; et ff. de Carb., si cui controversia § 2; et 61. dist., miramur.  Tamen si alterum omitteretur, nihilominus valeret sententia, ut 32. q. 1, requisisti; et supra, de probat., proposuisti; et supra, de probat., causam matrimonii.

