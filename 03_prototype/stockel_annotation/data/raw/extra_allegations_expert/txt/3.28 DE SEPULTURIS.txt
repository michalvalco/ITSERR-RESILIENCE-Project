X 3.28 DE SEPULTURIS

X 3.28.01 Nos instituta

 Suorum
Et ita loquitur de indigena.  Laur.

 Patriarcharum
Qui in sepulchris patrum suorum sunt sepulti, 13. q. 2, unaquaeque § Ioseph.

 Propriam eligere
Et sic videtur quod quilibet adultus et discretus possit sibi eligere sepulturam ubi voluerit, arg. infra, de sepult., in nostra.  Hoc verum est, dum tamen eligat locum magis religiosum, infra, de sepult., fraternitatem, ubi de hoc; et infra, de sepult., relatum.  Ala.

 Alienam elegit
Quia natus in Bethleem, nutritus in Nazareth, sepultus fuit in Hierusalem in sepulchro Ioseph.  Tanc.

 Tertiam partem
In sequenti capitulo infra, de sepult., relatum, dicitur de medietate; infra, de sepult., cum super, dicitur de quarta.  Haec diversitas sive contrarietas determinatur secundum diversas consuetudines locorum, infra, de sepult., certificari.

 Iudicii
Scilicet quod reliquit huic ecclesiae in qua elegit sepulturam, et non de relictis aliis locis, ut infra, de sepult., in nostra.  Ber.

 Pabulo
Pabulum caeleste exposuit Ala., id est, doctrinam secretorum fidei, ut solida cibaria.  Pabulum enim dicitur praedictio verbi Dei, supra, de offi. ord., inter caetera.  Ber.

 Consolationum
Ad quem spectat onus et emolumentum, 12. q. 2, ecclesiasticis; et 12. q. 2, caritatem; 13. q. 1 § 1.  Ala.  Et 16. q. 6, de lapsis; et ff. de regul. iur., secundum naturam, circa princ. tituli.

 Ne transgrediaris
Transgreditur quis terminos proximi sui, cum quis parochianum alterius admittit ad sepulturam, ut hic.  Item cum alterius subditum excommunicat vel interdicit, 9. q. 2, nullus alterius; et 9. q. 2, placuit.  Tertio cum evellit terminos possessionum vicini sui, 86. dist., tanta.  Quarto cum praedicat contrarium fidei, 24. q. 3, transferunt.  Item cum alterius parochianum recipit ad poenitentiam, de poen. dist. 6, placuit; infra, de poenit. et remiss., omnis.  Vincen.

X 3.28.02 Relatum

 Monasterio
Arg. quod quis debet eligere locum religiosum ad sepulturam.

 In vita
In aegritudine tamen de qua decedit.  Alioquin nihil daretur ecclesiae parochiali, infra, de sepult., de his.  Vincen.

 Decreverit
Supple ecclesiis, nisi relinquatur in ornamentis ecclesiae et sine fraude, et tunc nihil detrahitur, supra, de testamen., de his.  Aut si reliquerit pauperibus vel consanguineis pro remedio animae suae, nihil detrahitur inde, ut dixit Ala.  Item de armis et etiam equis pro subsidio terrae sanctae relictis, nihil detrahitur, infra, de sepult., in nostra.

 Medietatem
Super hoc standum est consuetudini loci, infra, de sepult., certificari.

 Ecclesiae
Scilicet apud quam fidei sacramenta recepit.  Sic intelligit Gratian. hoc capitulum 13. q. 2, placuit § sed aliud, in fi.  Ber.

X 3.28.03 Fraternitatem tuam

 Ex antiquo
Supra, de sepult., nos instituta.  Ber.

 Religiosorum
13. q. 2, ubicumque; et 13. q. 2, placuit.

 Frequentius
Haec est ratio quare potius sepeliuntur homines in locis religiosis, quia frequentius ibi divina officia celebrantur.  Sed nonne tantum valet generalis oratio quantum specialis?  Ita, de conse. dist. 5, non mediocriter.  Illa est causa, quia spiritus sanctus ad mensuram non datur, de conse. dist. 4, quaeris.  Sed praesumptio est quod plus prosit specialis oratio quam generalis.  Et quidem honor amplius videtur deferri illis pro quibus specialiter fit oratio.  Ber.

 Parentum
13. q. 2, Ebron; et 13. q. 2 § Ioseph.

 Ad nova et minus religiosa
Ex hoc capitulo patet quod qui vult eligere sibi sepulturam, sua relicta debet eligere sibi magis religiosam, arg. supra, de sepult., relatum.  In hac opinione fuit Tanc., Hug. et Ala., et mihi hoc idem videtur.  Et facit ad hoc 13. q. 2, ubicumque, et est simile.  Qui enim de una religione transit ad aliam, ad strictiorem transire debet, infra, de regular., sane; et infra, de regular., licet.  Alii dicunt, ut Laur., Vincen. et Io. quod liberum est unicuique sibi eligere sepulturam, etiam ad locum minus religiosum, arg. infra, de sepult., in nostra.  Et si qua contraria inveniantur, intelligantur cum illectus fuit vel cum ex temeritate vel ex contemptu transivit, vel cum debitam portionem non reliquit suae ecclesiae.  Et sic intelligunt illud capitulum.  Primam opinionem praefero, et quod dicit infra, de sepult., in nostra, non contradicit, quia illud contingit propter privilegium quod habent illi Hospitalarii et Templarii, ut liberum sit cuicumque apud eos eligere sepulturam, ut ibi patet, sicut et praedicatores habent idem privilegium.  Alias non possent illos recipere ad sepulturam. 

 Praeiudicat
Quoniam minus legitima voluntas defuncti defendi non debet, ff. de condi. insti., filius quidam; et 12. q. 5, nulli; ff. de rel. et sump. fun., at si quis § haec actio.  Quandoque tamen minus legitima voluntas quantum ad solemnitatem testium defenditur, puta in relictis piis locis, supra, de testamen., relatum est 1; et supra, de testamen., cum esses.

 Corpus
Sic infra, de sepult., cum liberum.  Et oblationes quas ipisus occasione habuerunt, infra, de sepult., in nostra; et infra, de sepult., cum liberum.  Tanc.

X 3.28.04 De his

 Decedant
Quia tunc donatio causa mortis confirmatur, ff. de mort. caus. donat., non videtur.  Et est arg. quod non licet alicui in morte, quod in vita non liceret, arg. supra, de testamen., ad haec.  Nec mirum, quia potest qui sanus est, omnia bona sua consumere.  In morte tamen non potest filios vel nepotes suos praeterire, Inst. de inoffic. testam., per totum; et Inst. de exhered. lib., per totum.  Tamen et sic intellige supra, de testamen., Raynutius, de tertia clerae et adelasiae, quae donata vel vendita fuerunt in morte, unde non potuit Alterocha defraudari sua legitima.  Alias in sanitate poterat defraudari, ut hic dicit in fi.  Ber.

 A quibus assumpti
Quid si in una ecclesia audiat divina officia, et percipiat ecclesiastica sacramenta, et in alia habeat ab antiquis temporibus ipse et sui maiores sepulturam, et in tertia eligat sepulturam, quae istarum ecclesiarum habebit canonicam portionem?  Respondeo: dividere debent illam canonicam portionem, arg. supra, de sepult., nos instituta; et supra, de testamen., relatum est 2, in fi., nisi consuetudo repugnet.  Arg. infra, de sepult., certificari; et infra, de sepult., de uxore, in fi.; et infra, de decim., cum sint homines; et infra, de paroch., significavit.  Tanc.  Hug. dixit et melius quod illa in qua est sua sepultura debet habere canonicam portionem, et non illa in qua audit divina.  Nulla enim iniuria facta est ei ratione sepulturae in alia ecclesia, quia non dicitur derelicta nec offensa, nec ex tali electione ius acquiritur illi.  Si tamen ecclesia sua solebat aliquid percipere de iudicio sui parochiani, cum sepeliebatur in illa ecclesia in qua parentes istius, qui in alia sepulturam elegit, pro rata eius quod solebat accipere, accipiet de canonica portione quae dabitur parochiali ecclesiae.  Hoc notatur per Hug. 13. q. 2, placuit § sed aliud, in summa ipsius.  Alii dicunt contrarium, scilicet quod ecclesia in qua consuevit sepeliri nihil debet habere, sed parochialis in qua consuevit audire divina, quod mihi non videtur.  Ber.

 Transtulerint
Se et sua reddendo, quod patet per principium capituli.  Si autem corpus suum tantum traderet sepeliendum post mortem et relinquat ei aliquid, de hoc debet dare legitimam.

 Privatis
Honestis tamen, 86. dist., donare; et non haereticis, C. de apost., hi qui; et infra, de haeret., si quis; et infra, de haeret., in eos.  Tanc.

X 3.28.05 Ex parte

 Parochianum
Iste parochianus non elegerat sepulturam apud ecclesiam dicti prioris, vel fuit dolo inductus vel fuit infra legitimos annos, et ideo corpus illius debet restitui cum bonis perceptis occasione illius.  Alias tantum quarta vel tertia vel medietas secundum consuetudinem loci, infra, de sepult., in nostra; et infra, de sepult., certificari.  Et quod dicitur de appellatione idem esset sine aliqua appellatione, unde supple maxime.  Tanc.

 Post appellationem
Arg. contra C. de sepulch. viol., cum sit; et C. de sepulch. viol., authen. item qui domum; et in Auth. ut cum de appellation. cog. § penulti., coll. 8; et in Auth. ut defun. seu funer., circa princ., coll. 5.  Solutio: hic fuit appellatum ne prior invaderet ius canonicorum, in contrariis autem non recipitur appellatio, ne corpora sepeliantur.  Et ita non contradicunt, quia diversimode loquuntur.  Tanc.

 Exinde
Id est, de caeteris quae obvenerunt occasione illius corporis amicabiliter conveniat, alias tenetur ea restituere, infra, de sepult., cum liberum; et infra, de sepult., in nostra.  Ber.

X 3.28.06 Cum liberum

 Disposuit
Et sic mulier ista elegit sepulturam apud ecclesiam sancti Martini, quae erat magis religiosa quam ecclesia sancti Vincentii, cuius erat mulier ista parochiana.  Alias non poterat ibi eligere sepulturam sua relicta, supra, de sepult., fraternitatem.  Vel forsitan non erat eorum parochiana, quod verius puto ex eo quod Papa non reservat eis canonicam portionem.  Ber.

 Beneficia
Id est, oblationes et quicquid propter hoc perceperunt.  Sic supra, de sepult., ex parte canonicorum; et infra, de sepult., in nostra.  Et agunt isti ad repetendum corpus et beneficia ista condictione ex canone isto, et supra, de sepult., fraternitatem; et supra, de sepult., ex parte canonicorum.  Ubi enim iure novo obligatio inducitur, nec cavetur ibi quo genere actionis agendum sit, agendum est condictione ex illo canone vel lege, ff. de condi. ex leg., si obligatio.  Ber.

 Recepisse
Vel quae de iure percipere potuerunt, sicut contingit de violento possessore, supra, de restit. spol., gravis; et C. und. vi, si de possessione; ff. de pet. hered., hereditas ad nos, ad fi.

X 3.28.07 De uxore

 Aequalem
Arg. contra 13. q. 2, unaquaeque; et 33. q. 2, quos Deus coniunxit.  Solutio: illud intelligitur secundum istud.  Vel sic: istud locum habet cum mulier eligit sibi sepulturam.  Si vero non eligat, locum habet quod dicitur ibi, arg. C. de dignitat., mulieres, lib. 12; ff. ad municip., filii, 1. resp.; et ff. ad municip., imperatores.  Ber.

 A lege viri
Ut 7. q. 1, sicut; et C. de donat. ante nupt., quod sponsae; et ff. de donat. inter vir. et uxor., si quis uxori ea § ulti.; et ff. de donat. inter vir. et uxor., vitricus.  Ber.

 Diffinitum
Et licet non sit diffinitum, videtur tamen quod filio possit eligere sepulturam, quia potest ei facere testamentum, Inst. de pupil. sub. § igitur.  Quod potest concedi dummodo et ipse sibi eligat sepulturam, tamen consuetudini loci relinquendum est, ut hic dicitur.

 Consuetudini
Si consuetudo non repugnat, sepeliuntur in sepulchro maiorum suorum, arg. infra, de sepult., in nostra, in fi.  Ber.

X 3.28.08 Cum super

 De testamento
Id est, de his quae testator relinquit pro sua anima iure legati illi ecclesiae in qua elegit sepulturam.  Et de oblationibus quarta portio relinquatur illi ecclesiae a qua corpora mortuorum assumuntur, infra, de sepult., certificari; et infra, de sepult., in nostra.

 Quarta
Vel medietas seu tertia pars secundum loci consuetudinem, infra, de sepult., certificari.  Ista quarta semper debet deduci, nisi in casu infra, de sepult., in nostra; et in casibus supra, de testamen., de his.  Et est arg. quod maior ecclesia cathedralis non sit magis religiosa quam monasteria, secundum illam opinionem quae dicit quod semper eligendus est locus magis religiosus.

X 3.28.09 Certificari

 Salva iustitia
Quae exhiberi debet illis ecclesiis a quibus dum vivebant, percipiebant ecclesiastica sacramenta de bonis illis, quae in testamento reliquit ecclesiae ubi eligit sepeliri.

 Tertiam
Supra, de sepult., nos instituta.

 Mediam
Supra, de sepult., relatum.

 Quartam
Capitulum Urbani non habemus, sed Lucii tertii supra, de sepult., cum super.  Ber.

 Consuetudinem
Quid si de consuetudine dubitetur vel variae sint consuetudines in vicinis ecclesiis?  De minori summa erit intelligendum, quia in illa omnes concordant, ff. de recepti., diem proferre § si plures.  Ber.

X 3.28.10 In nostra

 Parochianos
Nam et monachi habent populum, 16. q. 1, Agapitus.

 Annos legitimos
Unde non potuerunt sibi eligere sepulturam, quia nec testamentum facere potuissent, ut supra, de probat., in praesentia; et 2. q. 6, ei qui § diffinitiva.  Sed pater potest eligere filio sepulturam, ut dictum est supra, de sepult., de uxore.  Quia potest ei facere testamentum, Inst. de pupil. sub. § igitur.  Quod verum est si ipse faciat sibi, alias si non fecerit sibi, nec filio impuberi facere potest, Inst. de pupil. sub. § liberis; et ff. de inoffic. testam., Papinianus § sed nec impuberis.  Tanc.

 Parochia
Sic supra, de sepult., certificari.

 De equis et armis
Hoc inductum fuit favore terrae sanctae.  Sic de his quae relinquuntur in ornamentis ecclesiae, sive ad cultum divinum nihil deducitur, supra, de testib., non debet.

 De caetero
Et ita tractus futuri temporis hic ad iudicem spectat.  Simile supra, de sepult., cum liberum, in fi.  Et sic est contra illud, ff. de usuri., cum iudicio § 1.  Quod obtinet in his iuribus et servitutibus et in annuis praestationibus, quia in talibus actio pertinet ad futurum, ff. si serv. vend., harum; et ff. si serv. vend., egi; et ff. si serv. vend., Labeo; et ff. si serv. vend., illa, non contradicit, quia ibi non constabat adhuc de usuris futuri temporis.

 Recipiant
Immo debent cavere neque per se neque per successores eorum hoc facturos.  Et haec est executio iudicis quo ad futurum tempus, arg. ff. si serv. vend., harum.  Et a iudice posset iniungi sub poena excommunicationis ne hoc facerent.

 Apud eos
Et ita videtur quod quis possit eligere sepulturam apud locum minus religiosum, quia Hospitalarii minus religiosi sunt quam monachi, arg. 12. q. 2, bonae.  Arg. contra supra, de sepult., fraternitatem.  Dic ut ibi notatum est.  De hac materia cum quis vult eligere sepulturam, illum ordinem servabit qui traditur 13. q. 2, ubicumque, quod capitulum quidam intelligunt de peregrinis qui non habent propriam sepulturam, qui debent sepeliri apud ecclesiam maiorem.  Hug. intelligit illud capitulum de civibus qui habent propriam sepulturam in ecclesia maiori, qui quandoque morantur extra civitatem per villas vel castra, quia si ibi decedant, non debent suas sepulturas dimittere sine iusta causa, ut ibi dicitur.  Alias praesumitur illectus vel ex contemptu vel ex temeritate transire, ut plene dixi supra, de sepult., fraternitatem.

 Reliquit
Hospitalariis iure legati.

 Nisi dolo
Et ita dolus superveniens in spiritualibus rescindit contractum, quod est contra id supra, de his quae vi met. caus. fi., cum dilectus, ubi de hoc.  Et tunc debet de rebus suis nihil deberent habere Hospitalarii, arg. 20. q. 3, constituit; ff. si quis caut., si duo.  Arg. supra, de testamen., requisisti; et supra, de testamen., officii; et ff. de recepti., si duo.  Et sic propter dolum cessat privilegium.

 A parochianis
Qui elegerunt sepulturam apud Hospitalarios, et ideo quartam debent restituere parochiali ecclesiae.

 Annos
Isti non elegerunt sepulturam, nec eligere potuerunt.  Unde restituere debent Hospitalarii praedicti quicquid ipsorum occasione receperunt.  Ber.

X 3.28.11 Ex parte parentum

 Non sponte
Quia si sponte, non esset sepelienda in coemiterio ecclesiae, 23. q. 5, placuit.  Sed si sic credebat evadere posse, non imputaretur ei etiam si sponte se praecipitasset de ponte, ubi videbatur quod evadere posset, arg. 13. dist., nervi.  Cum pro bono aut licito hoc facere posset.  Unde si quid contrarium eveniat, non imputatur, 23. q. 5, de occidendis.

 Communicabatur
Vel communicare debuimus.  Quoniam tunc post mortem absolveretur excommunicatus.  Et ei posset communicaretur, infra, de sent. excom., a nobis est.  Simile 24. q. 2, de communione; et 24. q. 2, sane.  Fallit haec regula in furibus et latronibus, infra, de furt., fures.  Item in his qui moriuntur in torneamentis, infra, de torneam., felicis.  Item in raptoribus, infra, de rapt., super eos.  Item in his qui seipsos interficiunt, vel pro suis sceleribus interficiuntur, 23. q. 5, placuit.  Item in his qui presbyteros instituunt in testamentis tutores filiis suis, 88. dist., neque.  Item in quolibet quem constat in mortali peccato decessisse, 13. q. 2, non aestimemus; et 13. q. 2, pro obeuntibus.  Item in his qui post mortem convincuntur de haeresi, 24. q. 2, sane profertur.

X 3.28.12 Sacris

 Non communicemus
Sic 24. q. 1, Achatius non est; et 24. q. 1, maiores.  Nisi viventes reconciliationem petierint, nec per eos stetisset, quia tunc absolvendi sunt post mortem, infra, de sent. excom., a nobis est; et 26. q. 6, qui recedunt.  Ber.

 In coemiterio
Coemiterium dicitur a cemen Graece, quod est aurum latine, et teron quod est terra, idem coemiterium quasi aurea terra, quia est caeteris pretiosior.

 Exhumari
Immo forte nec religiosum locum facit cadaver excommunicati, si per ignorantiam sacerdotis vel eo invito inferatur, arg. ff. de rel. et sump. fun., sunt personae.  Laur.  Et ossa inde proiicienda sunt antequam consecretur, de conse. dist. 1, ecclesiam.  Ber.

 Excommunicatorum
Nota arg. quod ratione dubietatis aliquid admittitur, quod aliter non admitteretur, 11. q. 3, nolite; et 13. q. 2, non aestimemus; et ff. de adimen. leg., si quis § si duobus.  Item contingit ratione connexitatis, 14. q. 5, denique; et 81. dist., cum omnibus; et ff. de solut., si alieni nummi; et ff. de minor., etiam.  Item ratione difficilis separationis, ff. de negot. gest., cum eum actum; ff. de admin. tut., tutorem qui tutelam.  Arg. contra de poen. dist. 5, sunt qui; et de poen. dist. 5, qualitas; et ff. ad leg. Aquil., ita vulneratus; ff. de testam. tut., duo sunt Titii; ff. de manum. test., cum ex pluribus.  Io.

 Speciosa
13. q. 2, animae defunctorum.

X 3.28.13 Abolendae

 Sepultura
Sepultura dicitur locus sive terra in qua fit sepultura.  Si in tali terra nullus umquam fuit sepultus, nec alias est locus sacer ut coemiterium, licite potest vendi et ex ea pretium recipi, quia nemo compellendus est de suo beneficium facere, 10. q. 2, precariae.  Et quilibet suae rei moderator et arbiter est, C. mand. vel cont., in re mandata.  Et iustum est unicuique sua committere, C. de Iuda., nemo exterus.  Potest ergo talis terra vendi, cum non sit religiosa vel sacra, sed purus dicitur talis locus, ff. de rel. et sump. fun., locum § purus autem; et C. de rel. et sump. fun., locum; et 12. q. 2, aurum.  Si enim in tali terra aliquis sepultus fuerit, et de voluntate eius cuius erat locus, ammodo sacer factus est, C. de rel. et sump. fun., invito; ff. de rel. et sump. fun., locum § sed et si alius.  Quare vendi non potest vel obligari, ut in lege praedicta C. de rel. et sump. fun., invito; et ff. de rerum div., sacra loca, in fi.; et 1. q. 1, dictum est.  De tali terra potest hoc intelligi, vel de terra coemiterii quae religiosa et sacra dicitur, licet in ea nullus sepultus sit, arg. ff. de rei vend., quae religiosis; et 17. q. 4, quisquis; et 17. q. 4, sicut antiquitus.  Et talis terra vendi non potest, 13. q. 2, questa est; et 13. q. 2, praecipiendum.  Item dicitur sepultura officium sepulturae, quod similiter vendi non potest, si clerici ad hoc teneantur, cum habeant beneficium ab ipsa ecclesia, immo simoniam committunt, infra, de simon., non satis; et infra, de simon., cum in ecclesiae; et 13. q. 2, in ecclesiastico; et 13. q. 2, questa est.  Si vero non teneantur ad hoc ratione beneficii, possunt inde accipere pretium, quia de suo hoc facere non tenentur, 12. q. 2, caritatem; et supra, de praescrip., cum ex officii.

 Exigere
Licet clerici exigere non possint, laici tamen compelli possunt pias et laudabiles consuetudines observare, si quae super hoc fuerunt, infra, de simon., ad Apostolicam.  Multa enim inhoneste petuntur quae honeste recipi possunt, 18. dist., de elogiis; 13. q. 2, questa est; 1. q. 2, placuit; et 13. q. 2, quam pio; ff. de var. et extraord. cog., praeses § est quidem; 14. q. 5, non sane.

X 3.28.14 Parochiano

 Incendio
Incendiarii utrum sint ipso iure excommunicati dicetur infra, de sent. excom., tua.

 Ecclesiasticas
Isti ipso iure sunt excommunicati, 17. q. 4, si quis suadente.

 Violatione
Violatores ecclesiarum non sunt ipso iure excommunicati, sed tamquam sacrilegi excommunicandi, 17. q. 4, sicut antiquitus; et 17. q. 4, si quis domum; et 17. q. 4, omnes.  Idem est si quis res ecclesiae invadat, tamquam sacrilegus excommunicetur, supra, de for. compet., conquestus.

 Iuxta formam
De qua habes infra, de sent. excom., ex tenore; et infra, de sent. excom., cum desideres, 1. resp.; et infra, de sent. excom., a nobis est.

 Denegari
Quia ex quo communicavimus ei vivo, et mortuo communicare debemus, supra, de sepult., ex parte parentum; et 24. q. 2, sane.  Item est hic arg. cui unum sacramentum conceditur vel negatur, et alia intelliguntur concessa vel negata, 5. dist., ad eius vero; 95. dist., illud; et 13. q. 2, si fur.  Contra infra, de torneam., felicis; et infra, de rapt., super eo, ubi conceditur poenitentia et eucharistia, et tamen denegatur ecclesiastica sepultura, sed illud fit ad terrorem aliorum.

 Sed eius heredes
Similem casum habes infra, de rapt., in litteris.  Et ita ex hoc capitulo et illo patet quod heredes conveniuntur ex maleficio defuncti, licet nihil inde pervenerit ad eos, quamvis lis contestata non fuerit cum defuncto, cum ad eos bona defuncti pervenerint, ut hic dicit, 16. q. 6, si episcopum; infra, de usur., tua nos.  Et intellige heredem esse heredis heredem, ff. de ver. sig., heredis.  Sic heres heredis testatoris est heres, C. de hered. instit., cum in libris.  Nam est secundum leges heres tenetur condictione furtiva, ff. de condi. furt., si pro fure § si condictio.  In casu etiam tenetur filius pro parte, licet non sit heres, C. de primip., cum ex sola, lib. 12.  Quaelibet enim actio ad heredem et adversus heredem transmittitur, C. de contrah. et comm. stip., veteris; et C. de contrah. et comm. stip., si quis; C. ut act. et ab her., cum et stipulationes.  Et in delictis, licet ad heredem nihil pervenerit, arg. 1. q. 4, ecclesia § item peccato Israelitarum, vers. maxime.  Cum ex eo utilitas deferatur ignoranti.  Tamen secundum leges non tenetur heres ex delicto defuncti, nisi in quantum ad ipsum pervenerit, vel nisi lis contestata fuerit cum defuncto, C. ex delict. defunct., post litis.  Sed ex contractu vel quasi defuncti heres indistincte tenetur, C. de act. et oblig., ex depositi; et ff. de re iud., ad ea § in contractibus.  Nisi in duobus casibus, unus est ff. si mens. fals., si duobus § ulti.  Alius est ff. de trib. act., illud § ulti.  Ber.

