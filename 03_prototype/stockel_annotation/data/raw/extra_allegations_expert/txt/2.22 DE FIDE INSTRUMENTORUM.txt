X 2.22 DE FIDE INSTRUMENTORUM

X 2.22.01 Si scripturam

 Authenticam
25. q. 2, dicenti.  Authentica scriptura est quae per manum publicam vel per iudicem cum trium testium vel duorum ad minus subscriptione vel testimonio facta est, in Auth. de fid. instrum. § sed instrumenta, coll. 6.  Vel duorum virorum, supra, de probat., quoniam.  Vel quae habet sigillum authenticum, infra, de fide instrum., scripta; et supra, de probat., post cessionem.  Et etiam scriptura quam facit privatus in praesentia trium testium, videtur authentica, in Auth. de fid. instrum. § si tamen quisquam, coll. 6; et C. qui pot. in pign. hab., scripturas.

 Exemplaria
C. de edend., authen. si quis in aliquo.  Nisi ipsa exemplaria sumpta et publicata sint iudicis auctoritate, C. de testi., publicati; et infra, de fide instrum., si instrumenta; arg. C. de iure emphyt., cum dubitabatur § et si quidem dominus, circa fi.; C. de re iud., gesta.  Sed pone quod ita Papa mandat, procedatis secundum tenorem priorum litterarum, et primae litterae non constarent, numquid potuerunt procedere?  Dicas quod non, nisi prima forma prius appareat per iura praedicta, vel nisi probetur tenor prioris rescripti non cancellati, non vitiati, infra, de privileg., cum olim propter.  Nam per litteras ultimas non datur iurisdictio, vel si datur non constat per eas de priori forma, et ideo non potest procedi per ipsas.  Sic non tenetur quis exequi sententiam, nisi ei fiat fides de iurisdictione, supra, de offi. deleg., cum in iure

X 2.22.02 Scripta vero

 Authentica
Instrumenta publica perpetua firmitate nituntur ad damnum et commodum utriusque partis, arg. 54. dist., nulli de servili; 12. q. 2, si quis de clericis; et supra, de pact., cum pridem; et 4. q. 3, si testes § item saepe fit; C. de fid. instrum., in exercendis.  Privata vero ab adversario scripta, it quod constet vel a quocumque, dummodo partium vel testium subscriptione fulcita sint, in actione personali robur obtinent firmitatis, in Auth. de fid. instrum. § sed et si quis, coll. 6.  Et talis scriptura dicitur authentica, ut hic patet.  In reali vero actione instrumentum manu publica confectum praeponitur tali instrumento privato, nisi privatum instrumentum habeat trium vel amplius subscriptionem testium, C. qui pot. in pign. hab., scripturas.  Privata vero instrumenta valent in praeiudicium illorum qui ea scribunt, C. de non num. pecun., generaliter; et ff. deposi., publia § ulti.  Ad commodum vero eorum minime, C. de probation., instrumenta; C. de probation., rationes; C. de probation., exemplo.  Laur.

 Per manum publicam
Id est, per notorium qui servus publicus dicitur, ff. rem pup. vel adul., si pupillus.

 Appareant
Ratione subscriptionis, in Auth. de fid. instrum. § 2, coll. 6.  Vincen.

 Sigillum
Sed quod dicimus authenticum sigillum?  Authenticum dicitur sigillum episcopi, et ei creditur quamdiu contrarium non ostendatur, supra, de probat., post cessionem; et 11. q. 3, curae.  Item sigillum capituli, supra, de probat., ex litteris; 73. dist., in nomine patris, in fi.  Item sigillum alicuius principis saecularis cui creditur de consuetudine, infra, de fide instrum., cum dilectus.  Item arg. 19. q. 3, statuimus; et ff. de cust. reo., divus.

X 2.22.03 Ex litteris

 Postulavit
Quod de iure petere potuit, cum sit commune instrumentum.  Immo iudex tenetur illud patribus exhibere, supra, de dilat., praeterea.  Quod si non fecerit, appellari poterit, infra, de fide instrum., G perpetuus.  Nam et propria instrumenta tenetur quis alteri parti exhibere, ex quo utitur illis in iudicio, infra, de fide instrum., accepimus; et infra, de fide instrum., contingit; et C. de fid. instrum., cum quidam.  Cum ea vult arguere falsitatis, ut ibi dicitur.

 Abrasae sunt
Unde videbatur dubitandum, quoniam rescriptum debet apparere non vitiatum, non cancellatum, C. de edict. div. Had. toll., edicto.  Et sine reprehensione bullae et chartae vel litterae, infra, de privileg., cum olim propter.  Et hoc intelligo verum ubi est ius quaestionis, et ubi Papa respondet de iure.  Sed in narratione facti possunt abradi, quia hoc ad ius non pertinet sed a quaestionem fidei, id est, facti, C. de testament., si unus.  Quia non statur tali narrationi nisi illud probetur.  Nec dicitur propterea vitiosum rescriptum, si de eadem manu rasura reposita est in loco non suspecto.  Si vero litterae essent clausae, tunc non nocet, arg. C. de fid. instrum., comparationes; et C. de testament., si unus.  Laur.

 In possessionibus
Id est, in nominibus possessionum, sed in nominibus actoris vel rei vel iudicis ibi omnino rasura esset suspecta.  Item si esset ibi falsum latinum, suspectae sunt litterae, supra, de rescript., ad audientiam 1.  Ber.

X 2.22.04 Accepimus

 Non valeant
Alias etiam nec redargui possunt, nec etiam sciri quod deberet servari per ipsa, quod totum ex ipsarum inspectione deprehenditur, infra, de privileg., dilecti; et infra, de privileg., porro; et infra, de fide instrum., contingit; 96. dist., bene quidem.  Nec possumus iudicare de lege nisi ea perspecta, ff. de legib., incivile.  Et qui privilegium vel instrumentum vult arguere falsitatis, primo iurabit quod calumniose hoc non dicat.  Alias non audiretur nec daretur ad inspiciendum, C. de fid. instrum., cum quidam.  Quae intelligitur cum agitur de falso criminaliter.  Tunc inscribitur accusator, ut ibi dicitur.  Quidam intelligunt legem istam cum agitur civiliter de falso, secundum quod haec decretalis intelligitur.  Et secundum hoc bene probat id ad quod inducitur, cum quis civiliter vult arguere instrumentum de falso.  Et hoc intelligo verum ubi de calumnia non est iuratum, et est ad hoc arg. supra, de testib., praesentium; et infra, de except., pastoralis.

 Securo
Hoc iudex providere debet utrique parti, 3. q. 9, hortamur; 33. q. 2, sive; et infra, de appell., ex parte 1; et supra, ut lite non cont., accedens 2.

 Arguendi
Nota tempus praefigendum accusare volenti ultra quod non auditur, ut 4. q. 5, quisquis; et infra, qui fil. sint legit., lator; infra, de accusat., licet; infra, de clan. despon., cum inhibitio; et infra, qui matrim. acc. poss., cum in tua; et C. de ing. manum., diffamari; et C. qui accus. non poss., si ea.  Sic et ad exceptiones proponendas, infra, de except., pastoralis.

 Vacillare
Arg. quod pendente accusatione contra aliquem interim remanet in statu ex officio suo pristino, 8. q. 4, nonne.  Arg. contra supra, de testib., non debet, ubi de hoc.

 Obtentu
Auctoritate enim privilegiorum sententia lata fuit super statu monasterii, absolvendo monasterium a subiectione archiepiscopi.  Et ita patet quod licet dicatur sententia lata per falsa instrumenta sive testes, quousque de hoc constet in sua firmitate perdurat et ei statur, ff. de re iud., divus.  Falsitate vero probata nullus erit momenti ipsa sententia, supra, de procurat., in nostra, in fi.; et C. de procur., licet.

 Privilegiorum
Vel etiam in parte ipsorum, infra, de fide instrum., contingit; et ff. de edend., qua quisque § 2.  Ber.

X 2.22.05 Contingit

 Exhibere
Et nonne isti erant rei, quare ergo coguntur sua instrumenta parti alteri exhibere contra illud, supra, de probat., ex epistolae; et 4. q. 3, si testes § item in criminali, vers. qui intendit; et C. de edend., qui accusare.  Sed non contradicunt illa, quia isti usuri erant in iudicio illis privilegiis.  Et ideo adversario illa edere tenebantur, ff. de edend., qua quisque § edenda.  Nam et actor reo, et reus actori tenetur edere omnia quibus usurus est, C. de edend., et quae.  Et de hoc dicitur infra, de fide instrum., G perpetuus.  Ber.

 Suscitantur
Quod esse non debet.  Immo potius iudex prospicere debet ne lites ex litibus oriantur, ff. de recepti., non distinguemus § quaesitum; ff. si cert. pet., quidam; et ff. de leg. 3, fideicommissa § si quis decem; et ff. de damn. infect., qui bona § ulti.; et C. de iud. apertissimi; et C. de sacro. eccl., ut inter divinum.  Unde et ille qui petit sibi fieri editionem instrumentorum, iurare debet quod per calumniam hoc non faciat, ff. de edend., si quis ex argentariis § exigit; C. de testament., ex imperfecto.  Ber.

 Praesente iudice
Alias non tenetur.  Nam coram iudice et praesente parte haec sunt facienda, arg. ff. de interrog. act., voluit § quod ait; et ff. de interrog. act., procuratore.

 Illud
ff. de edend., argentarius § edi autem.  Alia vero capitula non debent edi.  Sic et quandoque recitetur clausula testamenti, quae alicui ingerit ignominiam, C. de testament., ex imperfecto; et ff. de testament., tabularum § 2.  Ber.

X 2.22.06 Inter dilectos

 Petebat
Habens mandatum a capitulo suo, alias non audietur, supra, de transact., contingit.  Nisi cavisset de rato, supra, de offi. deleg., coram.  De hoc dixi supra, de rescript., edoceri.

 Procuratore tuo
Et ita est concipiendus libellus in personam procuratoris nomine ecclesiae, arg. C. de episc. et cler., omnes § hoc nihilominus.  De hoc dictum est supra, de elect., querelam.

 Cum honore
Et sic patet quod libellus generalis potest offerri, supra, de restit. spol., cum ad sedem, ubi de hoc plenius dicitur; supra, de libel. oblat., significantibus.

 Obtinuerat
Sed si obtinuit in possessorio, qualiter modo petit cum habuerit possessionem?  Dicas quod obtinuit in possessorio causa rei servandae, supra, de iudic., examinata.  Sed archiepiscopus recuperavit possessionem infra annum offerendo cautionem coram episcopis Reginensi et Mutinensi.  Et praeterea monasterium non stetit in possessione, sed archiepiscopus, supra, de sequestra., ad hoc.

 Iure addendi
Dicunt quidam arg. huius litterae, quod verba ista semper sunt ponenda in libello, arg. Inst. de action. § si minus.  Sed non est necesse quod ponantur, nisi quis velit ponere ad cautelam, quia usque ad litis contestationem potest mutari vel addi vel diminui libellus, C. de edend., edita actio.  De hoc dictum est supra, de libel. oblat., significantibus.

 Pertinere
Verbum istud pertinere latissime patet, ff. de ver. sig., verbum istud pertinere.  Unde per hoc deduxit in iudicium quicquid iuris habebat in rebus illis, ex quo nullam causam adiecit, ff. de excepti. rei iud., et an eadem § actiones.  Et de hoc dixi supra, de libel. oblat., significantibus; et 2. q. 8, per scripta § libellorum.

 Conferebat
Tamquam dominus praedicti comitis, qui feudum alienare non posset sine licentia domini, ut in constitutione Friderici de feudis; et C. de iure emphyt., cum dubitabatur; arg. infra, de don. int. vir. et uxor., nuper.  Sed haec collatio ad alia, et confirmatio ad alia refertur, ut infra sequitur eodem capitulo.  Vincen.

 Et supra
Hoc vult dicere littera ista: quidam testes dicebant quod monasterium possederat quadraginta annis citra.  Alii dicebant quod per quinquaginta annos et supra.  Sed vere non probant, quia si hoc fuisset probatum, obtinuisset monasterium, et ideo dicit: nitebatur probare.

 Consumptum
Consumptio vel rasio obest in nominibus iudicum in data, in remotione appellationis, ut dictum est supra, de fide instrum., ex litteris.

 Indictionis
Indictio enim consuevit poni in privilegiis et instrumentis, ut hic, et 23. dist., in nomine Domini; et 73. dist., in nomine Patris, in fi.  Et anni Domini ponendi, et nomen imperatoris, et mensis et dies.  Et hoc totum legitur in Auth. ut praep. imp. nom., coll. 5.  Editio tamen instrumentorum debet fieri adversario sine die et consule et indictione et annis Domini, quia inspectio instrumentorum praestat materiam fabricandi falsum, ff. de testament., tabularum § diem autem.  Nisi quis vellet agere de falso, ut hic, et C. de contrah. et comm. stip., optimam.  Nota ergo quid sit indictio, ad hoc ut scias an instrumentum falsum ex indictione discernatur.  Est enim indictio quidam numerus annorum constans ex tribus lustris, id est, quindecim annis.  Et debet poni in principio cuiuslibet instrumenti, ut dictum est.  Incipiens a prima indictione per totum annum dicit indictione prima.  In secundo anno dicit indictione secunda, ut sic usque ad quindecim.  Et quindecimo anno finito iterum incipit a prima indictione, et sic fiet perpetuo.  Si ergo vis scire falsitatem instrumenti vel privilegii per indictionem, vide quotus annus Domini ponatur in instrumento, et quota indictio ibi ponatur, et illos annos Domini dividas per quindecim.  Et quicquid superest a quindecim ita quod non compleat quindecim additis ibi tribus, talis debet esse indictio in instrumento.  Et si non est ibi talis indictio, falsum est instrumentum.  Et haec est regula ad inveniendum indictionem.  Tres annos Domini appone pro indictionibus regulariter, et partire per quindenium numerum, et quotus numerus remanet infra quindecim, tanta est indictio.  Et si facta divisione remaneant quindecim tantum, quindena est indictio.

 Videretur
Nota quod ex qualitate chartae falsitas deprehenditur, infra, de crim. falsi, licet § eos.  Et hic fit comparatio chartae ad litteram, sicut alibi fit comparatio scripturae ad scripturam, C. de fid. instrum., comparationes.

 Dimidia
Ad hoc enim ut sigillum sit authenticum, debent apparere characteres et orbita, ff. qui testam. fac. pot., ad testium § signum; et de poen. dist. 2, principium inquit, vers. quid namque boni etc.

 Deletae
Non enim dicuntur litterae signatae ubi nomen deest, ff. qui testam. fac. pot., ad testium § si quis ex testibus.  Et si quis non habet proprium sigillum, cum alieno signare potest, C. de testament., si unus.  Sed exprimendum est hoc, vel forsitan non tenet hoc in contractibus praecipue magnarum rerum et etiam principum, infra, de appell., significavit.  Et litterae illae deletae fuerant de ipsa cera sigilli.

 Duae litterae
Scilicet v et i.

 Publica manu
Sed nonne sufficeret privata habens subscriptionem trium testium, C. qui pot. in pign. hab., scripturas; et 16. q. 3, placuit § potest, vers. is autem?  Respondent quidam quod non, nisi testes vivant, arg. supra, de fide instrum., scripta.

 Magis
Poterat tamen alio modo probari utrum fuerit Henrici vel Ludovici, videlicet per chronicam imperatorum, ex annis Domini et indictione.

 Liturae
Id est, cancellaturae sive rasurae.  Alibi dicuntur interlita, C. de testament., si unus.

 Profiteretur
Id est, confitebatur per se fecisse completionem instrumenti, in Auth. de tabell. § 1, coll. 5; et infra, de privileg., cum olim propter.

 Mentio
Nota in privilegiis mentionem esse faciendam sententiae, ut hic videtur, et etiam compositionis, infra, de decim., ex multiplici.  Sic etiam in rescriptis facienda est mentio de privilegiis, supra, de rescript., cum ordinem.  Et unum rescriptum debet facere expressam mentionem de alio rescripto, ad hoc ut ipsum tollat, supra, de dolo et contu., ex litteris.  Item unum privilegium de alio, infra, de praescrip., veniens.

 Inter alios
Sed nonne quia sciebat causam suam agi, immo quia ipse iudex fuerat, et pro monasterio iudicavit, sibi praeiudicavit, ff. de re iud., saepe; ff. de pignorib., fideiussor, 2. resp.; infra, de re iudic., suborta?  Dic quod tunc actum fuit solum possessorio, quod non praeiudicat in petitorio.  Vel hoc ideo fuit, quia delictum personae etc., 16. q. 6, si episcopum.

 Acta
Sic supra, de testib., veniens 2; 2. q. 5, interrogatum.  Haec regula ponitur infra, de re iudic., quamvis, ubi de hoc.

 Nocumentum
Illas enim posset approbare, sed cogi non poterat, arg. supra, de testib., cum causam quae; et supra, de testib., constitutus; et supra, de testib., veniens 2.  Cum inter alias personas receptae fuissent, tunc tenetur illas ratas habere si sint publicatae, arg. C. de liber. caus., iubemus; et supra, de probat., cum bonae; et supra, de testib., causam quae 2.  Et idem est si coram arbitro recepti sunt, cum distinctione tamen illius legis C. de testi., cum apud compromissarios; et supra, de testib., praesentata.  Ber.

 Petitionis
Arg. quod responsum conformandum est petitioni, ff. de interrog. act., de aetate.  Item arg. quod ex forma petitionis formanda est sententia, quia ex petitione apparet qualiter et de quo sit actum, infra, de accusat., qualiter et quando 1; et infra, de simon., licet Heli.  Et est arg. quod libellus sit dandus, alias de praedictis constare non posset.

 Valere
Sic ergo facienda est interpretatio, ut res de qua agitur magis valeat quam pereat, infra, de verb. sign., abbate; infra, de privileg., in his; 12. q. 2, si quos de servis; et ff. de reb. dub., quotiens; et ff. de ver. oblig., quotiens in stipulationibus.  Arg. contra supra, de offi. deleg., cum super; et ff. de iure cod., saepissime; et ff. de reb. dub., in ambiguo; et ff. de hered. instit., quotiens.

 Nequivissent
Et ita talia debent esse subiecta, qualia permittunt praedicta.  Laur.

 Confirmari
Videtur quod idem non possit dare et confirmare, ff. de iuris., et quia.  Sed contra videtur 63. dist., in synodo; et 23. dist., in nomine Domini; et supra, de elect., cum inter canonicos.

 Quod meum est
Sic Inst. de action. § sic itaque; ff. de acq. poss., possideri § ex pluribus; et Inst. de legat. § sed si; C. de contrah. empt., cum res; et C. de contrah. empt., si mater; ff. de contrah. empt., sive rei; C. de iure dot., avia, arg. ubi dicitur quod cum patri iam provisum sit per legem, ut habeat actionem ad repetendam dotem si pactum faciat, non nascitur ex hoc actio, cum iam eam habeat a lege.  Ea tamen possessio pluribus ex causis habetur, ff. de acq. poss., possideri § ex pluribus.  Licet enim unum sit genus possessionis, multae tamen sunt eius species, ut eadem lege de acq. poss., possideri § ulti.  Licet ergo ex pluribus causis possit fieri traditio rei, arg. ff. de solut., cum quis § de peculio.  Ex una tamen dominium acquiritur, arg. ff. ad leg. Falc., fundo; et ff. ad leg. Falc., si a me; et C. locat. et conduct., ad probationem.  Praeterea ex hoc videtur quod si aliquis plures titulos sui dominii assignet, cum hoc esse non possit, succumbat, arg. infra, de concess. praeben., post electionem; et C. de contrah. empt., cum res; et C. de contrah. empt., si ancillam.  Tamen licet ratione unius tituli competit exceptio, licet iste titulus nullus esse videatur, ff. de exception., nemo.

 Nec accessorium
Istud regulariter verum est, ut si principale non tenet, nec accessorium, C. de legi. et const., non dubium; et infra, de don. int. vir. et uxor., etsi necesse; et supra, de for. compet., si diligenti; et supra, de elect., qualiter; et ff. de Maced., creditorem.  Arg. contra infra, de iureiur., debitores; et C. si adv. vend., si minor; et ff. quib. mod. usus., quid tamen, in princ.; et ff. quib. mod. usus., praecedenti.  Et illa specialia sunt.  Item contra C. de episcopal. aud., authen. liberi furiosi, ubi tenet legatum et non tenet testamentum.  Sed illud fit in odium filiorum qui negligunt patrem.

 Locatio
Sed hoc falsum videtur, quia si ego locavi tibi domum, tu non potes mihi referre quaestionem dominii, ut ff. de pigner. act., si pignore; et melius C. locat. et conduct., si quis conductionis; ff. commodat., ita ut.  Sed verum est quod non refertur quaestio dominii si agatur illa actione quae oritur ex pignoratitia vel commodati vel locati.  Sed secus si agatur reali actione, quia illa non proponitur tamquam contra commodatarium vel inquilinum, sed quasi contra quemlibet possesorem, ff. ad exhib., de eo § 1.  Et verba ista sunt sumpta C. locat. et conduct., ad probationem; et arg. ad hoc C. de praescri. trig. vel quad. ann., male agitur; C. de donation., censualis.  Et conductor rem conductam locare potest, ff. locat. et conduct., qui insulam; et C. locat. et conduct., nemo.

 Procuratorem
Hic ergo formatur sententia in personam procuratoris, contra supra, de probat., licet.  De hoc notatur supra, de elect., querelam.

 Qui petitor est
Quia cum obscura sunt iura partium, iudicandum est pro reo, ut hic dicit, et supra, de probat., ex litteris; et supra, de probat., in praesentia; et 3. q. 9, indicas; et ff. de act. et oblig., Arrianus; ff. de poe., respiciendum; Inst. de interdic. § commodum, nisi in liberali causa; ff. de manumiss., lege Iunia; et ff. de re iud., inter pares.  Item si agatur de inofficioso testamento, potius pro testamento iudicatur, ff. de inoffic. testam., si pars iudicantium.  Item pro matrimonio, 33. q. 1, si quis acceperit; et 30. q. 3, illud.  Et istos tres casus et quartum habes infra, de re iudic., duobus.  Ber.

X 2.22.07 Quod super

 Super his
Haec decretalis est pars illius infra, de voto et vot. redem., quod super his.

 Absolutione
A voto peregrinationis.

 Ignota
Cum vero sigilla ignota sunt, tunc eis non est standum, nisi sint quinque aut eo amplius, 98. dist., nullus; et 98. dist., transmarinos.  Si vero obfuscata sunt, sunt suspecta, ut supra, de fide instrum., inter dilectos; ff. qui testam. fac. pot., ad testium § si signata.  Tunc enim remittuntur ad consignatores, ut agnoscant sigilla sua, ff. quemad. test. ap., si quis ex consignatoribus.  Et si quis non agnoscit suum sigillum, non ideo vitiatur, sed suspectum habeatur instrumentum, ff. quemad. test. ap., omnibus, in fi.  Cum vero sigillum notum est, tunc creditur talibus litteris etiam in praeiudicium alterius, supra, de probat., post cessionem; et supra, de probat., proposuisti, quamdiu in contrarium non probetur, ut ibi.

 Impedimentis
Cum votum nequeant adimplere.

 Carere volumus
Quia veritatem debent litterae continere, quia votum revocant, sicut illae quae revocant alias litteras, ut supra, de offi. deleg., ex litteris; et supra, de dolo et contu., ex litteris; et supra, de rescript., caeterum; et infra, de re iudic., inter monasterium.  Et ita seriem rei litterae continere debent, infra, de cohab. cler. et mul., super eo.  Et ita patet hic quod litterae generales non absolvunt aliquem a voto nec a sententia excommunicationis, infra, de sent. excom., cum pro causa; et arg. supra, de offi. ord., ex parte.

 Non obstantibus
Denegabit enim delegatus suam cognitionem, ubi delegans denegaret commissionem, supra, de rescript., super litteris.

X 2.22.08 Pastoralis

 Dissona
Nota quod si aliquod recsriptum sit contra ius, statim est abiiciendum, 25. q. 2, rescripta.  Non enim ratione rescripti recedendum est a iure communi, ut supra, de rescript., causam quae; et supra, de aetat. et qualit., eam te.  Immo auferendum est de manibus tenentis, et dandum est principi, C. de pagan. et sacrif., sicut sacrificia.  Sed si non est ex toto contra ius, sed alias sit iniquum, tunc expectandum est secundum mandatum, supra, de offi. deleg., si quando; et in Auth. ut nulli iudic. lic. hab. § si vero, coll. 9.  Si autem aliqua decretalis est praeter ius, non statim eiicitur, sed consulitur superior, ut hic dicit.  Et hoc ideo quia cum inter alias decretales allegatur, praesumitur quod sit decretalis, arg. 20. q. 1, quem progenitores.  Obviat consuetudini, praevalet consuetudo, modo consuetudo sit probabilis et legitime sit perscripta, supra, de consuet., cum tanto; supra, de consti., cum omnes; et supra, de eo qui mitt. in poss. caus., cum venissent.  Nisi princeps per suum statutum intendebat tollere consuetudinem, ff. de sepulch. viol., praetor ait § divus.  Alias succumbit consuetudo, infra, de re iudic., causam quae.

 Consulat
Et interim pendente relatione iudex supersedeat causae, arg. supra, de offi. deleg., licet; et C. de relat., si quis; et 2. q. 1, nomen presbyteri.

X 2.22.09 Cum dilectus

 Post publicationem
Dubitatio forte fuit illa, quia forte diu tacuit cum protestari vel edere debuisset, ff. de edend., qua quisque § edere; et ff. de edend., qua quisque § edenda.  Vel illa erat dubitatio, quia post publicationem testium non licet producere alios testes.  Unde videbatur quod non liceret producere instrumentum, quia nomine instrumentorum continentur et testes, supra, de testibus cog., pervenit 1; ff. de fid. instrum., instrumentorum.  Sed non est ita, quia in instrumentis non timetur subornatio sicut in testibus, quia ex multis causis et facilius deprehenditur falsitas instrumentorum quam testium, ut supra, de fide instrum., inter dilectos; et supra, de probat., licet.  Vincen.

 Conclusum
Id est, renunciatum allegationibus et omnibus aliis probationibus, supra, de caus. poss. et propr., pastoralis; et supra, de procurat., auditis.

 Approbata
Nota quod consuetudo facit aliquod instrumentum authenticum, quod alias non esset.  Et consuetudo dat alicui iurisdictionem, qui alias habere non potest, supra, de arbitr., dilecti; et supra, de for. compet., cum contingat.  Sic et consuetudo facit aliquem illegitimum, qui alias est legitimus ad promotionem, infra, de cleri. coniug., cum olim.  Et personas legitimas ad matrimonium facit illegitimas, infra, de cognat. spir., super eo.  Ber.

 Honestatis
Nota quod ex qualitate personae approbatur instrumentum, ff. de edend., si quis ex argentariis § 1; et infra, de praescrip., ad audientiam; et infra, de praesump., illud.

X 2.22.10 Cum Ioannes

 Compensare
Quae compensatio admittenda fuit, si causa ex qua postulabatur liquida erat, alias non admittitur compensatio, infra, de deposit., bona fides, in fi., ubi de hoc; et C. de compensat., compensationes.

 Vacuam
Quod fieri debuit si pura fuit venditio, ff. de act. emp. et vend., si in emptione § 1; et ff. de act. emp. et vend., ratio; et arg. ff. de usuri., si stipulatus.  Et sic restitutio possessionis plene ac libere facienda est, supra, de restit. spol., Pisanis.  Ber.

 Ad nostram audientiam
Hic adeo appellatur ad Papam, quod civitas Viterbiensis subest domino Papae etiam quo ad temporalem iurisdictionem.  Alias non appellaretur ad ipsum, infra, de appell., si duobus.

 Pendebat
Si enim capitulum ex toto esset novum, non penderet ex veteri, iudex appellationis non cognosceret nec testes reciperet, supra, de testib., fraternitatis; et C. de temp. appel., per hanc.  Et sic patet quod in causa appellationis novae probationes possunt induci super nova exceptione, C. sent. rescind. non pos., peremptorias.  Nec aliam causam possum prosequi in causa appellationis quam expresserim coram iudice a quo appellavi, ff. de appellat., scio, ad fi.

 Nepotibus
Sed quare iste Ioannes emebat domum illam pro filiis ipsius Petri nepotibus eiusdem Ioannis, cum ipsi filii debebant illi Petro succedere, in Auth. de hered. ab intest., circa princ., coll. 9; et Inst. de hered. qual. et diff., circa princ.; et Inst. de hered. qual. et diff. § sed sui?  Forte ideo facit, quia Petrus prodigus erat et consumebat bona sua.  Unde ne domus illa perveniret ad alios, voluit Ioannes providere nepotibus suis.

 Recordari
Et tamen valuerunt dicta eorum, quae alias non valuissent si de tempore ageretur, supra, de testib., ex tenore.

 Quodlibet instrumentum
Et ita patet quod contra instrumentum quantumcumque publicum admittuntur testes, ut hic, quia secundum testes productos contra instrumentum sententiatur.  Ad idem inducitur infra, de praescrip., ad audientiam; et C. de probation., cum precibus.  Si quaeris quot testes praeiudicent instrumento potest dici quod quatuor vel quinque ad minus, quia auctoritas tabellionis videtur aequivalere duobus testibus, supra, de probat., quoniam.  Et ipsum instrumentum valet duos testes, quia parem vim obtinet probatio testium vel instrumentorum, C. de fid. instrum., in exercendis, ut hic deciditur.  Et sic patet quod ad minus per quatuor meliores vel quinque testes instrumentum reprobetur.  De hoc dictum est supra, de probat., tertio.  Sed in casu isto testes non reprobant instrumentum, sed addunt instrumento, quod notarius omiserat forte per oblivionem.  Ber.

 Exceptionis
Unde non videbatur pro ipso sententiandum, supra, de ord. cognit., cum dilectus; infra, de except., denique.

 De certo
Propter quod probatio insufficiens videbatur, supra, de probat., in praesentia; arg. supra, de fide instrum., inter dilectos; et ff. de edend., qua quisque § editiones.

 Postquam
Et sic patet quod iudex potest interrogare partes quandocumque visum fuerit, ff. de interrog. act., ubicumque; et 30. q. 5, iudicantem.  Sic etiam potest interrogare testes post publicationem si obscure dixerint, quandocumque visum fuerit, supra, de testib., cum clamor.  Quia veritas saepius examinata magis splendescit in lucem, 35. q. 9, grave.  Quia officium iudicis est latissimum, ff. de iuris., ius dicentis.  Sed ad petitionem partis non debet testes interrogare, arg. supra, de probat., in praesentia.  De hoc dicitur 30. q. 5, iudicantem.

 Pronunciavimus
Arg. quod super exceptione incidenti sit pronunciandum.  Arg. contra supra, de ord. cognit., intelleximus, ubi de hoc.  Sed ratio quare pronunciatur hic super hac, et non ibi, potest assignari.  Hic opposita fuit exceptio post sententiam.  Unde super exceptione nondum fuerat directe vel indirecte pronunciatum.  Quare in causa appellationis debuit de ea pronunciari, quia de ea cognitum fuit.  Et ad hoc ut sciretur quare sententia revocetur, sed cum opponitur ante sententiam, super ea pronunciatur indirecte, dum sententiatur super principali.  Ber.

 Huiusmodi exceptio
Per hoc patet quod exceptio peremptoria omissa ante sententiam, potest opponi post sententiam in causa appellationis, C. sent. rescind. non pos., peremptorias.  Alias non posset nisi per beneficium restitutionis, ut in lege praedicta C. sent. rescind. non pos., peremptorias; et infra, de privileg., cum olim propter; supra, de in integ. restit., suscitata.  Sic etiam in compensatione omissa ante sententiam, nihilominus actio remanet salva post sententiam citra aliquam appellationem, non obstante re iudicata in prima petitione, ff. de compensat., quod in diem § 1.  Arg. tamen contra infra, de re iudic., inter monasterium.  Solve ut ibi.

X 2.22.11 Ex parte

 O. deerat
Ex hoc videtur satis quod non debuit valere, quia in litteris domini Papae nihil debet diminutum esse, arg. supra, de rescript., cum adeo.  Et cum multa maturitate ac deliberatione traduntur, 35. q. 9, Apostolicae.  Unde non est versimile, quod aliquod vitium possit ibi remanere.  Sed propter tam modicum defectum non vitiatur, maxime si rescriptum in aliis appareat omnino legitimum, cum fuerit vitium scriptoris sive nimia occupatio, quod nocere non debet, arg. C. de testament., errore; et C. de testament., ambiguitates; et C. de testament., quoniam indignum; et C. de legat., in legatis.  Secus si esset ibi falsum latinum, supra, de rescript., ad audientiam 1.  Et sic est notabile quod propter defectum vitiatur, nec libertas minus debetur, licet erratum sit in syllaba, ff. de manum. test., qui habebat.

X 2.22.12 G. perpetuus

 Super decimis
Sed nonne iste vicarius si conveniebatur pro decimis vicariae suae, debebat dominum in iudicium nominare?  Ita videtur quia ipse dominus non est, supra, ut lite non cont., quoniam § penulti.; et C. ubi in rem act., si quis.  Et ipse dominus debuit conveniri, arg. infra, de praescrip., auditis; et 16. q. 3, inter memoratos.  Arg. quod teneatur respondere, cum ipse habeat ius in re, infra, de appell., ad audientiam.  Sicut usufructarius tenetur ad refectionem domus et ad tributum, ff. de usufru., usufructu legato § ulti.; et ff. de usufru., usufructu legato § quamvis; et C. de usufruct. et habit., eum.  De hoc dictum est supra, ut lite non cont., quoniam § penulti.  Sed intelligo quod iste vicarius habebat mandatum generale vel speciale ad agendum et defendendum a rectore legitime factum, alias non fuisset admissus eo ipso quod esset vicarius, cum non habebat administrationem nec titulum sicut praelatus, nec praeiudicaretur ecclesiae per factum ipsius.  Ber.

 Super similibus
Et etiam super dissimilibus poterat eos reconvenire, et ei tenebantur respondere, supra, de mut. petit., ex litteris, ubi de hoc.

 Communium
Nota circa exhibitionem instrumentorum.  Et primo scire debes quod rescriptum et omnia acta causae, confessiones et responsiones et attestationes et quaecumque acta sunt in iudicio, peti possunt exhiberi vel condictione ex lege vel iudicis officio, C. de edend., is apud quem.  Vel condictione ex illa decretali supra, de probat., quoniam.  Et integraliter sunt exhibenda, quia communia sunt, C. de edend., non est novum; et C. de edend., et quae; et ff. de edend., praetor ait § 1; et ff. de edend., si quis § ratione; et ff. de edend., argentarius, 1. resp.  Et hic est expressum.  Sed si instrumenta propria sunt, et actor petat a reo instrumenta per quae intentionem suam probare vult, non est audiendus, quia apud seipsum debet habere probationes suas, supra, de probat., ex epistolae; et C. de edend., qui accusare.  Et actore non probante reus debet absolvi, ut in lege C. de edend., qui accusare; et infra, ut eccl. ben., ut nostrum.  Et ita nec reus actori nec actor reo tenetur exhibere instrumentum ad fundandam intentionem adversarii.  Si vero actor vel reus utitur aliquo instrumento proprio, illud adversario edi debet sine die et consule, ne praestatur materia fabricandi falsum, supra, de fide instrum., contingit; et supra, de fide instrum., accepimus; et ff. quemad. test. ap., tabularum § diem autem; et ff. de edend., qua quisque § editiones.  Nisi vellet alterutra partium arguere instrumentum de falso, quia tunc integrum instrumentum debet ei edi, ut supra, de fide instrum., inter dilectos; et C. de contrah. et comm. stip., optimam.  Ber.

X 2.22.13 Imputari

 Imputari
Haec decretalis sumpta est ex illa lege C. de fid. instrum., scripturae.

 Contrarias
Hoc verum est sive directe contrariae sint sive indirecte.  Directe ut si induco instrumentum in quo promisisti mihi solvere tali die decem, et aliud exhibeam in quo continetur quod ego feci tibi pactum de non petendo.  Indirecte, puta si induco instrumentum in quo continetur quod promisisti mihi solvere decem Bononiensi tali die.  Item produco aliud in quod continetur, quod eadem die promisisti mihi solvere decem Romae.  Istae scripturae licet non contradicant directe, tamen indirecte sive per obliquum contrariae sunt, et ideo una derogat alii.  Sic quandoque scriptura et factum sibi adinvicem derogare videntur, vel saltem alterum alteri, supra, de elect., cum inter R.  Sic ergo patet quod qui contraria allegat, non est audiendus, infra, de appell., sollicitudinem, circa fi.; 33. q. 7, quod autem; et 8. dist., quo iure.  Et hoc locum habet quando ab eadem parte producutur.  Secus si a diversis, quia tunc ei statur quae magis est sine suspicione et quae dignior est, C. de contrah. et comm. stip., optimam, in fi.  Sed numquid est idem in testibus ab eadem parte productis?  Dic quod non, quia in testibus non possum providere quid dicturi sunt, et ideo stabitur dignioribus.  Sed per instrumentum bene potuit providere quod magis expediret producere, ut hic dicit in fi.  Et sibi imputet quod minus diligens fuit, nam vigilantibus non negligentibus iura subveniunt, ff. ex quib. cau. maio., non enim; et ff. de edend., haec actio.

X 2.22.14 Si cautio

 Si cautio
Haec decretalis sumpta est de lege illa ff. de probation., cum de indebito § ulti.  Et dic cautio, id est, scriptura, sive sit privata sive publica.  Ber.

 Indebite
Quia dicis quod non teneris ad id super quo cautio exposita fuit.

 Indeterminate
Id est, non exprimens ex qua causa debeatur.

 Si causam
Puta quia confessus fuisti mutuo recepisse pecuniam promissam, vel ex aliquo alio contractu antecedenti.  Tunc enim statur tuae confessioni, quae continetur in illa cautione.  Alioquin si causa non sit inserta, non poteris conveniri ex illa cautione, C. de non num. pecun., generaliter.  Cum satis sit indignum, ut quod quisque sua voce dilucide protestatus sit, in eundem casum proprio infringere valeat testimonio, supra, de probat., per tuas; et in lege praedicta C. de non num. pecun., generaliter, in fi.  Et arg. 1. q. 7, saluberrimum; et 27. q. 1, omnes feminae.  Quod si non promittat, sed confiteatur se debere mihi ex aliqua iusta causa praecedente, idem est ac si promittat, ut teneatur ex illa confessione, ut in lege praedicta C. de non num. pecun., generaliter, in fi.  Et ita patet ex hoc quod confessio extra iudicium facta, causa adiecta bene praeiudicat ad probandum.  De hac materia dictum est supra, de confess., ex parte.  Item quid si me absente confiteatur se mihi debere?  Talis confessio non nocet ad instar stipulationis, ut Inst. de inutil. stipul. § item verborum.

 Confessioni
Sic ergo statur confessioni contra se.  Fallit tamen quandoque, ut in pecunia confessata, quia tunc potest opponi exceptio non numeratae pecuniae infra biennium, C. de non num. pecun., in contractibus, in princ.  Et in dote, C. de dote caut. non num., in dotibus; et in authentica ibi posita, C. de dote caut. non num., authen. quod locum.  Item fallit ubi statur secundae confessioni et non primae, C. ad Velleia., authen. si a me.

 Indebite
Et ita admittitur probatio contra talem cautionem, licet causa subiecta fuerit, scilicet quod talis promissio indebita fuit, puta quia iam satisfecit ei.  Sicut qui dicit pecuniam indebitam se soluisse, illud probare tenetur, infra, de solution., is qui; et ff. de probation., cum de indebito, 1. resp.

X 2.22.15 Cum P

 Auctoritate ordinarii
Ordinarius ergo praestabit auctoritatem suam huic tabellioni, ad petitionem illorum quorum sunt instrumenta, ut ea redigat in publicam formam.  Sic et si essent consumpta propter vetustatem aut aliam iustam causam, infra, de fide instrum., si instrumenta.

 Perpetuam firmitatem
Ut hic dicit.  Sic et testamentum auctoritate ordinarii in publicam formam redigitur, C. de testament., testamenta; et C. de testament., consulta.  Et talis publicatio aequivalet testamento, C. de testament., publicati.  Hoc tamen scire debes, quod tabellio dum vivit, non potest alteri committere completionem instrumenti.  Sed ipsemet debet complere instrumentum, prout in protocolo continetur, ut in Auth. de tabell., coll. 4.  Post mortem vero fiat prout dicitur hic, et C. de fid. instrum., contractus.  Ber.

X 2.22.16 Si instrumenta

 Vetustatem
Propter vetustatem instrumenta et privilegia renovanda sunt, ut hic, et infra, de confirm. util. vel inutil., cum dilecta.  Alias si vetustate consumerentur, nulla fides eis adhiberetur, supra, de fide instrum., inter dilectos.  Sic et testes ne probatio pereat, in publicam formam rediguntur, supra, de testib., significavit; et supra, ut lite non cont., quoniam, 1. resp.; et supra, ut lite non cont., quoniam § sunt et alii; et ff. ad leg. Aquil., in lege; C. de usuris pupil., pupillus, arg.  Ber.

 Iustam causam
Puta quia littera incipit deleri ex vitio chartae vel encausti, quamvis instrumentum de novo sit factum, vel alio modo quod possit contingere de facto.  Ita tamen facienda est haec renovatio, si adhuc sint ita integra quod non sit dubitatio de ipsorum tenore, ut hic dicit.  Vel si essent pro parte iam consumpta, ut ex inspectione non possit deprehendi de fide ipsorum, non sunt renovanda nisi prius per testes probaretur de integritate instrumentorum, infra, de privileg., cum olim essemus.  Et haec innovatio debet fieri auctoritate ordinarii, ut hic dicitur.  Sic supra, de fide instrum., cum P.  Ber.

 Publicam personam
Sic supra, de fide instrum., cum P; et supra, de fide instrum., cum dilectus.  Quid si publica persona non possit haberi?  Satis credo quod per aliquam personam honestam auctoritate iudicis rescribi possunt, arg. supra, de probat., quoniam.  Ita tamen quod sigillum authenticum apponatur, quod imponat fidem instrumento, supra, de fide instrum., scripta; et supra, de fide instrum., cum dilectus.  Alias posset deperire ius illius, quod esse non debet.  Immo curare debet iudex ut salva sit rerum probatio, ff. de testi., curent.  Ber.

