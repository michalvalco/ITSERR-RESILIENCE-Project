X 5.12 DE HOMICIDIO VOLUNTARIO VEL CASUALI

X 5.12.01 Si quis

 Per insidias
Simile 24. dist. § de his.  Iste qui per aggressionis insidias occidit ab ecclesia immunitatem non habet.  De tali loquitur hic, nec publicus latro, supra, de immun. eccl., inter alia; et C. quan. lic. sin. iud. uni. vind., liberam; et C. quan. lic. sin. iud. uni. vind., opprimendorum; et 17. q. 4, sicut antiquitus.  Item qui ea spe in ecclesia vel coemiteriis delinquunt ut ibi liberentur, non defenduntur ibidem, supra, de immun. eccl., immunitatem.  Et ita iste evelletur ab altari si confugerit illuc.  Ber.

X 5.12.02 Interfecisti

 Latronem
Non intelligas de publico nocturno depopulatore agrorum, quia licitum est occidere illum, C. quan. lic. sin. iud. uni. vind., liberam; et C. quan. lic. sin. iud. uni. vind., opprimendorum; sed non clericis.  Ber.

 Ad imaginem
33. q. 5, haec imago.  Unde facies hominis quae facta est ad imaginem caelestis pulchritudinis minime maculetur, C. de poe., si quis in metallum.  Ber.

 Lanea veste
Id est, cilicio, 50. dist., in capite.  Ber.

 Ab escis
4. dist., denique.

 A toro
Quantum in ipso est, ut non exigat.  Sed reddat exactus, 33. q. 4, poenitentiam; et 33. q. 5, si dicat.  Sic infra, de sent. excom., inquisitioni.  Ber.

 Gladio
Hoc prohibetur omni poenitenti, 34. q. 2, admonere; et de poen. dist. 5, falsas.  Ibi dicitur quod ab omnibus illicitis est abstinendum, non quod militare sit malum, 23. q. 1, militare.  Sed propter pronitatem peccandi prohibentur poenitentes.

 Cervisia
De Anglia fuit ubi fit cervisia.

 Temperate
Id est, non ultra tertiam vicem ut in illa palea, 44. dist., quando presbyteri.

 Bonum est tibi
Saltem ad cautelam, quia bonarum mentium etc., supra, de observ. ieiun., consilium § 2; et 5. dist., ad eius vero.

 Non deponatur
Quia non dicitur directe homicidium fecisse, tamen irregularis, ut credo, factus est, quia potius debuit dimittere sua quam ipsum interficere, infra, de homic., suscepimus.  Sed dispensatur cum eo ut beneficium habeat ex misericordia sine ordinis executione, arg. 28. dist., presbyterum.  Vel intellige ut dicitur infra eodem titulo, sicut in glossa quae incipit: nota in fi. quando non potuit evitare.

X 5.12.03 Si perfodiens

 Si perfodiens
De nocte scilicet, per id quod sequitur.  Ber.

 Intelligitur
Hucusque sunt verba Exodi, postea sunt verba Augustini exponentis praedictam auctoritatem.  Ber.

 Legibus saecularibus
ff. ad leg. Aquil., itaque § lex; et ff. ad leg. Corn. de sic., furem.  Sed pone quod vult me interficere.  Numquid possum eum praevenire?  Dicunt quidam quod sic.  Arg. C. ad leg. Corn. de sic., is qui adgressorem; et C. ad leg. Corn. de sic., si ut adlegas; et C. ad leg. Corn. de sic., eum qui; ff. de iust. et iure, ut vim; et lege praedicta ff. ad leg. Aquil., itaque, in princ.  Sed pone quod percussit me et recessit.  Numquid possum eum insequi ut percutiam?  Hug. dicit quod non, quia sic iniuriam vellet ulcisi et non repellere eam, quod non licet, 46. dist., seditionarios; quia incontinenti et sine intervallo licet vim vi repellere, infra, de sent. excom., si vero alicuius; et infra, de homic., significasti 2, ubi de hoc.

 Antiquior
Quoniam a lege divina omnis scientia sumpsit exordium, 38. dist., legimus § hinc etiam.  Et ita primo fuit lex divina quam saecularis.

 Telo
Armorum nomine fustes et lapides intelliguntur, ff. de fur., si pignore § furem.  Et ferrum et omne quod arcu et manu mittitur, Inst. de public. iudic. § item lex Cornelia.  Vincen.

 Plus est
Et ita videtur quod liceat se vindicare, C. quan. lic. sin. iud. uni. vind., liberam; et 1. dist., ius naturale.  Ber.

X 5.12.04 Cum iuramento

 Si ob iusiurandum
Verba sunt Hieronymi exponentis praedicta verba.

 Fecisse
Homicidium scilicet.

 Facturus esset
Certe non debuit facere quia in generali sermone promissione multa excipiuntur, ff. de servit., si cui; quia omnia illicita intelliguntur excepta.  De hoc habes plura arg. supra, de iureiur., quemadmodum.  Et ea etiam non veniunt quae specialiter non dedisset, ff. de pignorib., obligatione.  Unde Herodes non fuit obligatus suo iuramento ut daret caput Ioannis mulieri saltanti per illa verba generalia, quodcumque postulasset etc., quia si specialiter petiisset, non dedisset.  Et ideo tale iuramentum ipsum non excusavit.

 An non
Quasi dicat, non.  Immo et fecisset in suis, non ideo debuisset facere in aliis.  Nam in propriis saevitia culpanda in alienis coercenda est, ff. solut. matrim., si constante § si maritus.  Non enim ad minorem diligentiam tenetur in rebus alienis quam in suis, C. mand. vel cont., in re mandata; Inst. quib. mod. re cont. oblig. § at is qui; ff. commodat., si ut certo.  Et bona fides abesse praesumitur si rebus tuis existentibus salvis res depositas amisisti, supra, de deposit., bona fides.

 Debuit
1. dist., humanum genus; 50. dist., ponderet; 2. q. 1, primo semper.  Ber.

X 5.12.05 Si aliquis

 Ut homicida
Quantum ad poenam legalem, ff. de poe., si quis aliquid § qui abortionis; et ff. ad leg. Corn. de sic., si mulierem.  Et quantum ad poenam spiritualem, sed non est irregularis ac si hominem interfecisset.  Illa enim irregularitas non contrahitur nisi actu homo interficiatur iam animatus, infra, de homic., sicut ex litterarum; et 32. q. 2, quod vero; quia non videtur homicidium fecisse ut ibi dicitur, et § seq.  Unde si quis percusserit mulierem et abortum fecerit, si informatum erat conceptum punitur pecunia, ut 32. q. 2, Moyses.  Unde talis dicitur homicida occasionaliter, 86. dist., pasce fame; et 87. dist., si expositus; et C. de infant. expos., sancimus; et ff. de liber. agnosc., necare; et 55. dist., si quis absciderit.  Ber.

X 5.12.06 Sicut dignum

 Plenius nosti
Simile 11. dist., quis nesciat.

 Quantitas
An sit enorme vel mediocre, adulterium vel incestus.

 Qualitas
An sit occultum an manifestum.

 Aetas
15. q. 1, illud.  Ber.

 Scientia
An sit discretus vel non sanae mentis, 3. q. 9, indicas; vel minus discretus.

 Sexus
32. q. 6, indignantur.

 Conditio
22. q. 5, qui compulsus; et de poen. dist. 1, aut facta.  Haec quae hic tanguntur et alia expresse habentur de poen. dist. 6, consideret; et infra, de poenit. et remiss., Deus.

 Puniendus
32. q. 5, qui viderit; supra, de haeret., excommunicamus itaque § credentes, in fi; et supra, de iureiur., cum quidam, ubi de hoc.

 Animo occidendi
Ex corde enim procedunt homicidia et adulteria, 23. q. 8, occidit; 15. q. 6, si quandoque, ad fi.

 Venisse
50. dist., studeat.

 Mors
Nota quod voluntas punitur licet non processerit ad effectum, et ita propter propositum puniuntur.  Consenserunt enim cooperando, 17. q. 4, omnes.  Ideoque puniendi sunt eadem poena, ut ibi dicitur.

 Qui potuit
Unde tenetur si non prohibuit, 83. dist. § 1; et 83. dist., error; et supra, de haeret., qui alios.  Alias culpa caret et si prohibere non potuit, ff. de regul. iur., culpa caret.

 Opem
23. q. 8, si quatuor.

 Scrupulo
Supra, de testib., constitutis 1.

 Occulta
86. dist., facientis.

 Inflammasse
De persuasu tenetur quis, ff. ad leg. Aquil., item si obstetrix § 1; 86. dist., tanta; ff. de serv. corr., ait praetor § ulti.

 Provocassent
Forte alias non facturum.  Unde aeque tenentur quia dolo ad hoc induxerunt regem qui alias forte non fecisset, ut ff. de dolo mal., et eleganter.

 Sicarios
Sicarii dicuntur a sica, quod significat ferrum sive cultrum, Inst. de public. iudic.§ sicarii.  Et sicarii etiam possunt dici qui armis vitae alicuius insidiantur, de poen. dist. 1 § si quis cum telo.  Unde tenentur lege Cornelia de sicariis, C. ad leg. Corn. de sic., is qui adgressorem.  Ber.

 Ministerium
Unde quodam modo consentire videbantur.

 Immunes
Quia poena suos tantum debet tenere auctores, C. de poe., sancimus; et supra, de his quae fi. a maior. par. cap., quaesivit.

 Restituere
Quia non dimittitur peccatum nisi restituatur ablatum si restitui potest, ut hic dicit; et 15. q. 6, si res; 12. q. 2, in legibus; de poen. dist. 5, falsas.

 Si habent
Alias inanis est actio, ff. de dolo mal., nam is; et supra, de restit. spol., olim vobis; sic infra, de usur., cum tu; et ff. de fur., itaque fullo.  Arg. contra 12. q. 2, fraternitas; ff. de cess. bon., per totum; C. qui bon. ced. poss., qui bonis.  Solutio: hoc regulare est quod si non habent, non tenentur postea tamen actio non tollitur cum effectu.  Immo si perveniant ad pinguiorem fortunam, reddere tenentur, supra, de solution., Odoardus; ff. de cess. bon., is qui bonis.  Arg. 26. q. 6, is qui; et infra, de sent. excom., quamvis, in fi.; et infra, de sent. excom., de caetero, in fi.; nisi pro eo iam sustinuisset poenas corporales, ut 24. q. 6, si res; arg. 12. q. 2, fraternitas.  Non enim consurget triplex tribulatio, 23. q. 5, quid ergo; ff. de in ius voc., si sine venia; et supra, de iudic., at si clerici, in fi.  Laur.

 Non tamen aliena
Quia non remittitur debitum sed augetur si alii solvatur quod alii ex debito est solvendum, supra, de iureiur., ea te; et supra, de decim., tua 2; et 1. q. 1, non est putanda; 90. dist., oblationes; 14. q. 5, nolite; 14. q. 5, immolans; et 14. q. 5, forte; et 14. q. 5, eleemosyna; et 14. q. 5, neque enim si agris; et C. de solut., invito.  Et hoc intellige si illos quorum fuerant poterant invenire.  Alias sufficit, immo tenentur pauperibus erogare, et nihilominus est talibus poena imponenda, ut hic dicit, propter peccatum quod ipsi contraxerunt contrectando res alienas invitis dominis.

 Temporis mora
Quia in hoc magis gravantur, quia longo tempore talibus participaverunt, supra, de simon., non satis; et in capitulo supra, de simon., cum in ecclesiae.

 Timore
Hoc ideo dicit, quia si timore participaverunt, minus punientur licet in totum non absolvantur.  Quia potius debebant omnia mala pati quam malo consentire, 32. q. 5, ita ne.  Sed si essent violenter attracti, absolute non punirentur, ut hic patet, et supra, de his quae vi met. caus. fi., sacris.

 Affectione
Ex hoc magis puniuntur.  Quaedam sunt tamen personae quae sine poena possunt excommunicatis participare, 11. q. 3, quoniam multos; et infra, de sent. excom., inter alia.

 Ignoranter
In hoc casu non tenentur si ignorabant illos talia perpetrasse, quia si ignorans illum excommunicatum esse, non peccas illi participando nisi illa ignorantia crassa fuerit et supina, supra, de renunciat., litteras; et infra, de cleri. excom., Apostolicae.

 Consilium
Nota quod homicidium committitur facto, consilio, praecepto et defensione, 50. dist., si quis viduam; et 23. q. 8, si quatuor; et infra, de cleri. pug., Henricus; et infra, de homic., significasti 2.  Et sic distingue circa hanc materiam aut committitur homicidium voluntate, aut casu, aut necessitate.  Si voluntate, quod fit tribus modis, facto, praecepto et consilio, ut capitulo praedicto 50. dist., si quis viduam.  Et lingua sive adhortatione, supra, de homic., sicut dignum § qui vero; et infra, de poeni., quod in dubiis; et de poen. dist. 1, periculose.  In quocumque istorum casuum quis committit homicidium, non solum non debet promoveri sed in perpetuum debet deponi, ut hic dicit, et 50. dist., si quis viduam.  Et etiam si paganum interficiat, irregularis efficitur, sive Sarracenum, 50. dist., clericum; et 50. dist., de his clericis; et infra, de homic., petitio.  Et cum tali numquam dispensatur, 50. dist., miror.  Et si etiam sit occultum ministrare in suo ordine non potest, cum omnes alii possint, supra, de temp. ord., quaesitum, iuxta illud: non aedificabis mihi templum, quia vir sanguinem es, 1. q. 7, si quis omnem.  Si vero casu committitur homicidium, aut dabat operam rei licitae aut non.  Si dabat operam rei licitae et adhibuit diligentiam quam potuit et debuit, in nullo imputatur sibi, ac si non fecisset, infra, de homic., ex litteris 2; et infra, de homic., significasti 1; et infra, de homic., dilectus; 50. dist., si duo fratres; et 50. dist., hi qui, in princ.; et 50. dist., saepe, ad fi.; et infra, de homic., quidam; nisi scandalum grave esset vel tanta laboraret infamia quod purgatio esset indicenda, infra, de homic., ex litteris 1.  Si vero non adhibuit diligentiam quam debuit, imputatur ei propter negligentiam quae culpae annumerari videtur in hic, ita quod non promovetur ad ordines superiores, nec utitur ordine iam suscepto, infra, de homic., presbyterum; et infra, de homic., ad audientiam.  Nisi cum eo per dominum Papam fuerit dispensatum, 50. dist., clerico iacente; et supra, de homic., continebatur; et infra, de homic., dilectus, in fi.; et arg. 15. q. 1, illud § ut itaque; ff. de regul. iur., culpa est.  Si vero necessitate, sub quo continetur quod primo dixi de defensione, aut necessitas illa fuit evitabilis aut inevitabilis.  Si evitabilis imputatur ita quod ad superiores ordines non potest promoveri, sed in susceptis de misericordia toleratur, 50. dist., de his clericis.  Si fuerit inevitabilis, sine omni dispensatione potest in ordine suscepto ministrare, 50. dist., quia te.  Quod intelligitur de inevitabili necessitate, ut puta clericus habebat gladium in manu sua ad defensionem paganorum.  Paganus irruit in eum ita quod clericus nullos modo potuit evitare, et iste paganus mortuus est cum gladio quem clericus tenebat, praeter propositum ipsius clerici, arg. infra, de homic., lator, in quo potest intelligi supra, de homic., interfecisti.  Sed ad superiores non ascendet sine dispensatione, ut dicit Io.  Sed Hug. dixit contra, arg. infra, de homic., lator.  Sed Io. intelligit illam infra, de homic., lator, de dispensatione.

 Quinquennium
Haec est amplectanda tamquam benignior in quam omnes convenerint, ff. de recepti., diem proferre § si plures.

X 5.12.07 Presbyterum

 Expirasset
Et ita excessit fines disciplinae, unde in culpa fuit, ff. ad leg. Aquil., praeceptoris.  Levis enim castigatio magistris permissa est, ff. ad leg. Aquil., sed et si § ulti.; et ff. ad leg. Aquil., praeceptoris; et 23. q. 5, circumcelliones, circa fi.; et infra, de sent. excom., cum voluntate; et infra, de sent. excom., super eo vero.  Arg. contra 15. q. 1, si quis non iratus.  Sed ibi dicit quantum ad gratiam innocens est, sed non quantum ad legem promotionis.  Et ita non contradicit quia iste quantum ad gratiam innocens erit quae voluntatem requirit, non opus ut ibi.

 Debes
ff. ad leg. Corn. de sic., lege Cornelia de sicariis tenetur.  Ber.

 Aliam infirmitatem
Unde mortuus fuerit, 50. dist., studeat, quia occasionem dedit, infra, de homic., de caetero.  Et est arg. quod ita punitur qui causam causae praestat, sicut et qui proximam causam praestat, infra, de homic., de caetero.  Arg. contra ff. si quad. paup. fec., agaso.  Sed illud locum habet cum alias contra naturam movetur.  Sed numquid si postquam convaluit, recidivavit, tenetur magister?  Ita nam semper causa sufficit, de poen. dist. 2, si quis semel; et infra, de homic., ad audientiam; saltem propter dubium.

X 5.12.08 Continebatur

 Ludum
Iste ludus clericis non congruebat.  Et ideo si ludendo fecit, fuit in aliquantula culpa, ff. ad leg. Aquil., nam ludus.

 Eiusdem diaconi
In hoc similiter fuit clericus in culpa, quod ludum miscuit cum laico, arg. 2. q. 7, laicos; 22. dist., his igitur, in princ.  Cum ludus perniciosus non debeat esse impunitus, ff. de fur., in furti actione § cum eo.

 Romani Pontificis
Infra, de homic., lator, contra.  Ibi libere promovetur ad ordines superiores.  Hic non sine licentia Papae, et idem casus videtur.  Quid ergo fines fecit esse diversos?  Solutio: hic dabat operam illicitae rei ludendo cum laico, quod non licet.  Vel si etiam licitum fuisset, non adhibuit diligentiam quam debuit, quia cum sciret ludi consuetudinem, non removit falcem a se, unde fuit in culpa quare promoveri ad superiores ordines non debet sine licentia Papae, ut hic dicit, et in capitulo sequenti infra, de homic., lator.  Ludebat cum clerico et licito ludo.  Et de illo cultello non sperabatur aliquod mortale, et ille potius ingessit se proiiciendo alium ad terram.  Et sic non fuit in culpa, sic 12. q. 4, inter caetera, in fi.  Sed ille qui ipsum proiecit fuit in culpa, arg. ff. si quad. paup. fec., si quadrupes § cum arietes.  Io. vero intelligit sequens capitulum similiter de dispensatione et cum eo dispensavit.  Sed hic reservavit sibi dispensationem, et non negatur quin cum eo dispensetur, sed ex littera hoc non colligitur.  Vel posset dici quod quadam inevitabili etiam necessitate hoc contigit quod non impedit promovendum, ut dictum est supra, de homic., sicut dignum, in penultima notula.  Sed idem videtur in capitulo proximo infra, de homic., lator.  Sed ibi ludebat cum laico, ut dictum est, quod non licet clericis in capitulo sequenti cum clerico.  Ber.

X 5.12.09 Lator

 Luderet
Licet enim quandoque ludere, sicut Isaac, 32. q. 4, recurrat.  Lusit etiam Ioseph cum fratribus suis, 22. q. 2, quod autem.  Et sic ludus iste licitus fuit et quia cum clerico, ut dixi in proximo capitulo supra, de homic., continebatur.

 Proiecit istum ad terram
Et sic passus est tantum et nihil fecit illi.  Unde huic non est imputandum.  De hac materia dictum est supra, de homic., sicut dignum.

 Libere
De iure communi ut dicunt quidam, quod satis videtur.  Alii dicunt libere per dispensationem Papae, scilicet, ut dicitur supra, de homic., continebatur.  Ber.

X 5.12.10 Suscepimus

 Ligaverunt
In hoc excesserunt fines licitae defensionis cum possent aliter evadere.  Unde homicidium subsecutum imputatur utrique, quia licet clericus latronem capere possit, ut res suas recuperet, arg. 14. q. 6, si res; et supra, de deposit., gravis.  Isti tamen ad hoc procedere non debuerunt, cum res suas salvas haberent.  Clericus vero sua defendendo non debet armis resistere nec aliquam propter res interficere, arg. 23. q. 8, nimium; et 23. q. 8, convenior; et arg. 36. dist., si quis vult.  Arg. contra supra, de homic., interfecisti.  Laicus vero potest res suas et patriam armis tueri et praevenire hostem, arg. C. und. vi, recte; et 23. q. 2, Dominus.  Sed clericus cum armis pugnare non debet etiam contra Sarracenos, supra, de voto et vot. redem., ex multa; et 50. dist., clericum qui paganum.  Ber.

 Detinere
Immo videtur quod licitum erat occidere cum essent nocturni latrones, supra, de homic., si perfodiens.  Sed non est verum, ut ff. ad leg. Corn. de sic., furem.

 Interimeretur
Quia tutius est ante tempus occurrere quam post causam vulneratam remedium quaerere, C. in quib. caus. in int. rest., sancimus, in fi.; et C. quan. lic. sin. iud. uni. vind., liberam.  Sed hoc non fuit licitum ei, immo potius debuit fugere dum solvere se nitebantur, sicut Dominus fugit in Aegyptum cum ab Herode ad interficiendum quaereretur, 23. q. 3 § quod vero.  Ber.

 Substinere iacturam
23. q. 3 § quod vero.  Et dicit Apostolus: non vos defendentes, sed date locum irae; 23. q. 1, sed magis fraudem patimini; 23. q. 1, nisi bella.

 Arbitrium tuum
Et ita est arg. quod poenitentiae arbitrariae sunt, 26. q. 7, tempora poenitudinis.  Ber.

 Utriusque ope
Alter facto iste ope, scilicet ligando, supra, de homic., sicut dignum § 2.  Et ita est arg. quod ita punitur qui causam praestat, sicut et ipse faciens, arg. supra, de homic., presbyterum; et infra, de homic., de caetero.

X 5.12.11 De caetero

 Causam dedisse
Forte consilio, praecepto vel ope, 50. dist., si quis viduam; et supra, de homic., sicut dignum § 2; et supra, de homic., sicut dignum § ulti.  Vel suggestione, ut supra, de homic., sicut dignum § quia vero; et supra, suscepimus, in fi.  Et est arg. quod qui causam damni dat damnum dedisse videtur, 50. dist., studeat; et ff. ad leg. Aquil., qui occidit § in hac; et ff. ad leg. Corn. de sic., nihil; et infra, de iniur. et damn. dat., si culpa; maxime cum propinquam causam dedit.  Secus videtur in remota, arg. ff. locat. et conduct., qui domum habebat, in fi.; et infra, de homic., exhibita.  Idem videtur in remota si animo nocendi hoc faciat vel minori diligentia, supra, de homic., presbyterum, in fi.; C. ad leg. Corn. de sic., si quis necandi.

X 5.12.12 Ad audientiam

 Corrigere quendam de familia
Quod bene licet leviter etiam si sit clericus, infra, de sent. excom., cum voluntate.  Quia ius emendationis concessae nemo transgredi debet, C. de emend. prop., in corrigendis, in fi.  Sed iste indiscrete correxit.  Arg. contra supra, de homic., lator.  Iste non adhibuit diligentiam removendo cultellum, ille non tenebatur ad hoc quia nec per se aliquid fecit, sed sibi factum fuit.

 In dubiis
Sic supra, de spons., iuvenis; et infra, de homic., significasti 2; et infra, de homic., petitio; infra, de cleri. excom., illud.  Ergo tene certum et dimittere incertum, de poen. dist. 7, si quis positus, in fi.; ff. de regul. iur., in ambiguis.  Et in re dubia certa non potest ferri sententia, 11. q. 3, grave; et 30. q. 5 § in praemissis.  In eo enim facto quod finitum est, non est locus coniecturis, ff. de ver. oblig., continuus § cum ita, in fi.  Unde quandoque propter ambiguum duplicitatis imponitur poenitentia, supra, de his qui fil. occ., de infantibus.

 Ut minoribus
Dispensative tamen, supra, de homic., continebatur.  Ber.

X 5.12.13. Dilectus filius A.

 Fraeno
Quod de levi frangi non credebat, alias in culpa esset, arg. infra, de homic., significasti 1; et ff. ad leg. Aquil., idem iuris § 1.  Vel si propter imperitiam suam equus taliter lascivisset, Inst. ad leg. Aquil. § impetu quoque.

 Voluntate
Et ideo non imputatur, quoniam voluntas et propositum distinguunt maleficium, ff. de fur., qui iniuriae; et infra, de sent. excom., cum voluntate.  Ad cor enim respicit Deus, ut 14. q. 5, si quid invenisti; et 15. q. 6, si quandoque, ad fi.  Tanc.

 Nec actu
Qui tamen solus non sufficit ut reddat hominem irregularem, nisi adsit voluntas vel culpa, 50. dist., hi qui; et infra, de homic., ex litteris 1.  Nisi scandalum aliud induceret, ut ibi.  In promovendo tamen secus est quia solo actu redditur irregularis, 15. q. 1, si quis non iratus.  De hac tamen materia dicitur supra, de homic., sicut dignum.

 Nec dedit operam illicitae rei
Quod si esset, imputaretur, ut plene dictum est in capitulo supra, de homic., sicut dignum.

X 5.12.14 Ex litteris tuae

 Circumspexisset
Et sic diligentiam adhibuit dando operam licitae rei, unde non imputatur, ut 50. dist., si duo.  Ber.

 Grave scandalum
Nota ergo quod solum scandalum reddit hominem irregularem, sive punitur innocens propter scandalum, supra, de cleri. aegro., tua; et supra, de praeben., cum teneamur.

 Vel tanta
Et ita aliud est inframia quam scandalum, et plus importat grave scandalum quam infamia, quia infamia tollitur per purgationem, ut hic, sed ubi grave scandalum est non indicitur purgatio, ut hic patet.  Arg. contra supra, de cohab. cler. et mul., tua, ubi propter scandalum indicitur purgatio, non est contra, quia purgatio ad utrumque refertur.  Ber.

X 5.12.15 Ex litteris tuae

 Si monachus
Simile infra, de homic., tua.  Nam rem necessariam agebat et utilem, infra, de homic., quidam.

 Transire non crederet
Vel si credebat aliquem transire, vel ibi aliquem esse et ante casum clamavit, cave cave, infra, de homic., quidam; et 50. dist., si duo; et ff. ad leg. Aquil., si putator; et Inst. ad leg. Aquil. § si putator, ubi ponitur tenor verborum quae hic sunt.  Alias imputaretur 50. dist., saepe, in princ., quia non adhibuit diligentiam quam debuit, supra, de homic., ad audientiam.

 Praesertim
Id est, maxime, quoniam alibi posset sine dispensatione, quia sibi imputari non debet, quia fortuitos casus qui praevideri non possunt non praevidit, infra, de homic., quidam.

X 5.12.16 Significasti nobis

 Improviso
Et sic non affuit occidendi voluntas.

 Prius scivisset
Quia si sciret, non fuisset absque culpa, cum sciret se non sufficere ad eius retentionem, ff. ad leg. Aquil., idem iuris § 1, cum affectare quisque non debeat in quo intelligit vel intelligere debet infirmitatem suam aliis periculosam futuram, ut ibi dicitur, Inst. ad leg. Aquil. § impetu quoque, vers. sed et si; et supra, de homic., dilectus.  Arg. hic enim levissima culpa facit hominem irregularem, supra, de homic., continebatur.

 Si ita est
Sed qualiter constabit de hoc?  Quia forsitan solus erat ob defectum probationis per iuramentum proprium faciet fidem, quia solum Deum habet ultorem, C. de reb. credit., iurisiurandi.  Et praecipue cum de conscientia alicuius quaeritur, statur iuramento ipsius, supra, de sent. excom., si vero aliquis; et supra, de testib., praesentium; et supra, de except., pastoralis; et supra, qui matrim. acc. poss., cum in tua; et 31. q. 2, si verum.  Et praecipue si est bonae famae, ut ff. de re milit., non omnes § a barbaris.  Et super hoc poterit adiungere compurgatores propter excellentiam ordinis, infra, de purg. can., ex tuarum, quia circa maiora cautius est agendum, 7. q. 2, nuper; et ff. de Carb., si cui controversia § 2; et 42. dist., quiescamus.

 Ad cautelam
Infra, de homic., significasti 2; propter ambiguum duplicitatis, 23. q. 5, excommunicatorum.  Sicut ad cautelam quandoque aliquis absolvitur, infra, de sent. excom., venerabili; et supra, de appell., ad praesentiam; et supra, de testib., veniens 2, in fi.

 Competentem
Arbitrio superioris.  Et levis debet esse cum in culpa non fuerit.

X 5.12.17 Petrus diaconus

 Noveris veritate
Et qualiter poterit ei de hoc constare?  Dic ut dixi supra, de homic., significasti 1.  Et si infamatus esset, se expurget, infra, de purg. can., ex tuarum; nisi grave scandalum esset, supra, de homic., ex litteris 1; et infra, de homic., significasti 2, arg.

 Praesertim
Id est, tantum, quia si esset infamatus debet se purgare, ut dixi.

 Contra prohibitionem
Sic supra, de simon., sicut tuis.  Immo etiam si non prohibuisset, dummodo tamen non dedisset consilium, non tenetur, 1. q. 4, quia praesulatus, ubi est similis casus.  Nec de voluntate debet aliquis se purgare.  Arg. contra in praecedenti capitulo 1. q. 4, quia praesulatus, ibi quod absque sua voluntate, et infra, de homic., significasti 2; C. de fid. instrum., cum quidam; C. de his qui ad eccl. confug., praesenti, circa princ.  Quod videtur potius consentire, quia si eo audiente et non contradicente et tacente talia dicebant, consentire praesumeretur, unde imputeretur ei.  Vincen.

 Causam vel occasionem
Non intelligas istud ita large, ne sit contra, 23. q. 5, cum homo; et 23. q. 5, de occidendis.  Sed de causa vel occasione propinqua, arg. supra, de homic., ad audientiam; et supra, de homic., de caetero, quia in veritate propter eum fuit occisus.  Ber.

X 5.12.18 Significasti nobis

 Habuerit
Arg. quod voluntas imputatur in homicidio, licet ex suo vulnere mortuus non fuerit, arg. 1. q. 4, quia praesulatus.

 Studio
Id est, suggestione vel adhortatione, supra, de homic., sicut dignum § qui vero eadem; infra, de excess. praelat., ex litteris.  Ber.

 Consilio vel mandato
De hoc dictum est supra, de homic., sicut dignum.

 Credendum sit
Arg. quod in iudicio animae cuilibet est credendum, quia non est versimile quod sit immemor suae salutis, 1. q. 7, sancimus.

 Quod si discerni
Eandem distinctionem ponit lex ff. ad leg. Aquil., item Mela § sed si plures; unde hoc sumptum est.  Sed in hoc est diversitas, quod si unus primo percussit et alter postea occiderit, primus non tenetur nisi de vulnerato, secundus tenetur tamquam de occiso, ff. ad leg. Aquil., huic scripturae § 1; et ff. ad leg. Aquil., item Mela § Celsus; secus secundum canones hic, et 23. q. 8, si quatuor.

 In hoc dubio
In dubiis enim viam debemus eligere tutiorem, ut hic dicitur, et infra, de reg. iur., estote; et infra, de homic., petitio; et supra, de homic., ad audientiam, ubi de hoc.

 Vim vi repellere
Infra, de sent. excom., si vero alicuius; 1. dist., ius naturale; ff. de vi et de vi arm., praetor ait § vim vi; ff. ad leg. Aquil., scientiam § qui cum aliter.

 Moderamine inculpatae tutelae
C. und. vi, recte; et infra, de sent. excom., ut famae § ulti.  Tamen si defendens ex proposito non excedat modum, non tenetur, 23. q. 3, non inferenda; et ff. ad leg. Aquil., si ex plagis § tabernarius.  Nec dicitur excommunicatus qui excedendo modum non ex proposito, repercutit clericum, arg. supra, de restit. spol., olim causam, in fi.; et infra, de sent. excom., perpendimus.  Arg. contra quod non liceat vim vi repellere, 46. dist., seditionarios, 23. q. 1, nisi bella; et 23. q. 3 § quod vero; et supra, de homic., suscepimus; et 23. q. 4, inter querelas; et C. de episc. et cler., si quis in hoc genus.  Ad hoc dicas quod vim vi repellere licet, ut hic dicit, et in concordantiis primiis.  Tamen quaedam consideranda sunt in repulsione tali, ut incontinenti fiat et non ex intervallo, ff. de vi et de vi arm., idem est § eum igitur qui; et infra, de sent. excom., si vero alicuius.  Item si causa defensionis et non ulciscendi, ut ff. ad leg. Aquil., scientiam § ulti.; et 23. q. 1, quid culpatur.  Et cum moderamine inculpatae tutelae, tamen si quis modum excedat et non ex proposito non tenetur, ut dictum est in praedictis concordantiis.  Ala. et Io. distinguunt an fiat vis personae an rebus.  Si personae tunc antequam sit vis illata repellenda est.  Et si aliquis vim factam repellat, potius praesumi debeat quod defendendi, non ulciscendi causa hoc fiat, dummodo in ipso negotio fiat, ff. ad leg. Aquil., si ex plagis § tabernarius.  Et hoc si primus percussor denuo volebat percutere.  Alioquin si nolebat ipsum repercutere et alter percussit, potius dicitur esse vindicta quam repulsio iniuriae, et hoc aequum videtur.  Servatur enim moderamen si illud tantum fiat, quo omisso violentia repelli non posset.  Si ergo violentum interficis sic quod periculum mortis ab eo vitare non poteris, eum sine poena interficis, ff. ad leg. Aquil., itaque; C. ad leg. Corn. de sic., is qui adgressorem; et C. ad leg. Corn. de sic., si ut adlegas; arg. supra, de homic., interfecisti.  Si autem vis infertur rebus, licitum est repellere illatam vim incontinenti et inferendam, vel quam citius sciverit et poterit collectis amicis, ff. de acq. poss., quod meo § ulti.; et ff. de acq. poss., clam possidere § qui ad nundinas; et supra, de restit. spol., olim causam.  Iniuriam vero iam illatam personae ex intervallo repellere non licet, quia sic esset vindicta.  Et ita intelliguntur contraria hic signata.

X 5.12.19 Tua nos

 Congruebat
Supra, ne cler. vel mon. saecul. neg., non magnopere; et supra, ne cler. vel mon. saecul. neg., sententiam.  Unde in culpa fuit alienum officium usurpando, ff. de regul. iur., culpa est.

 Diligentiam
Si per imperitiam accidisset, ei imputaretur, Inst. ad leg. Aquil. § imperitia quoque.  Sed eventus mortalitatis non imputatur medico, ff. de off. praes., illicitas § sicuti.  Praetextu enim humanae fragilitatis delictum decipientis in periculo hominis innoxium esse non debet, ut ibi dicitur.  Simile supra, de aetat. et qualit., ad aures.

 Post satisfactionem
Ex hoc patet quod fuit in culpa ex eo quod sequitur alienum officium usurpando.  Et sic quandoque imputatur alicui aliquid delictum, ea tamen quae sequuntur ex eo non imputantur, 15. q. 1, inebriaverunt.  Culpa enim mulieris huic imputari non debet quae contigit contra consilium ipsius.  Simile 50. dist., saepe.

 Alioquin
Id est, si non erat peritus.  Et si non adhibuisset diligentiam quam debuit aut ex cupiditate fecit.  Ber.

 Nunciis tradidit
Sed videtur quod ille scholaris potius tacere debuisset, 22. q. 2, ne quis.  Item nonne dictum eius est occasio mortis illius, 23. q. 5, unum solum, in fi.; et infra, de excess. praelat., ex litteris.  Item promovendus abstinere debet ab omni eo per quod possit ad effusionem sanguinis pervenire, 50. dist., clericum qui.  Item iste quasi testis inductus fuit, quod non licet clerico in causa sanguinis, 11. q. 1, testimonium; et supra, ne cler. vel mon. saecul. neg., sententiam.  Ad hoc dico quod non fuit inductus tamquam testis, quia nec ad praesentia iudicis accessit quod fit in criminalibus, in Auth de testi. § quoniam, in fi., coll. 7.  Cum ergo iste nec facto nec praecepto nec consilio nec defensione nec lingua nec adhortatione homicidium fecerit, non debet ab ordinibus impediri, quibus modis homicidium committitur et imputatur, ut dictum est supra, de homic., sicut dignum.  Et praeterea iste seipsum occidit.

 Tradidit puniendum
Tamen per istud non fuit convictus de furto.  Non enim eo ipso est fur qui animo furandi domum intravit, ff. de fur., vulgaris § qui furtum.

X 5.12.20 Sicut ex litterarum

 Vivificatus
Sic 32. q. 2, quod vero; et 32. q. 2, Moyses, quod pro utraque parte potest induci.  Arg. contra 2. q. 5, consuluisti; et supra, de homic., si aliquis.  Capitulum illud 2. q. 5, consuluisti, intelligitur quando puerperium iam erat animatum, et 32. q. 2, Moyses.  Et capitulum illud supra, de homic., si aliquis. ibi exponitur illud.  Et 32. q. 2, quod vero, intelligitur quando nondum habet animam.  Similiter distinguit lex ff. de poe., si quis aliquid § qui abortionis.  Tamen licet non teneatur lege canonica, ut hic patet, nec lege Mosaica, tamen tenetur lege Cornelia de sicariis, ff. ad leg. Corn. de sic., si mulierem; et etiam lege Aquilia ff. ad leg. Aquil., si servus § si mulier.  De eo qui procurat venena sterilitatis dictum est supra, de homic., si aliquis, ubi etiam de hoc.

X 5.12.21 Postulasti

 Bonoroum laudem
Supra, de maior. et obed., solitae.

 Imputandum
Nota quod clericus potest agere civiliter contra laicum coram suo iudice de crimine ad hoc ut sit in perpetuam carcarem vel ut puniatur pecuniariter, 23. q. 5, non vos, ad fi.; et arg. supra, de Iudae. et Sarrac., ita quorundam.  Et si iudex saecularis per talem querelam durius puniat, quia ille non vult aliter obedire iudici ut hic dicit, non imputatur clerico, 23. q. 3, Maximianus; et 23. q. 5, non vos, ad fi.; et 23. q. 5, relegantes, ad fi.; ff. de bon. libert., qui cum maior § 1, vers. si tamen; et arg. ff. de evict., si per imprudentiam; et arg. supra, de homic., tua.  Et absit ut ea quae propter bonum facimus nobis imputentur, si praeter voluntatem nostram cuiquam malum contingat, 23. q. 5, de occidendis.  Alioquin Paulus in effusione sanguinis suum crimen agnosceret, ut ibi dicitur, quod nefas esset dicere, ut ibi.  Arg. contra 23. q. 5, postea; et 23. q. 5, unum solum, in fi.; de poen. dist. 1, periculose; et infra, de excess. praelat., ex litteris.

X 5.12.22 Exhibita

 In puerili
Unde beneficio talis aetatis excusatus videtur, de conse. dist. 4, eos; et infra, de sent. excom., super eo vero.  Quia illa aetas ignorat quid videat, C. de fals. mon., quoniam; ff. qui et a quib. man. lib., pupillus.

 Ludens
Quod ei licebat quia lusit et Isaac, ut dictum est supra, de homic., lator.  Et pueris permissum est ludere, 1. q. 1, Spiritus sanctus § ecce.  Quando erat tamen doli capax, quod patet ex eo quod dicitur, non animo laedendi, alias nihil esse, quia talis furioso comparatur, 15. q. 1, illud; et ff. de acq. poss., possessio appellata § 1.  Doli capax dicitur qui est proximus pubertati, ut ff. de regul. iur., pupillum.

 Non animo
Ex hoc probatur quod erat doli capax nec tamen in culpa propter hoc esse videtur, quia nec voluntate nec actu homicidium perpetravit, supra, de homic., significasti 1.  Quia voluntas in maleficiis spectatur, non exitus, ff. ad leg. Corn. de sic., divus; et C. ad leg. Corn. de sic., frater; et infra, de sent. excom., cum voluntate.  Secundum talem legem promotionis videtur quod opus potius spectetur, non exitus, 15. q. 1, si quis non iratus.

 Timorem incutiendi proiecit
In hoc videtur culpa, nam ludus noxius in culpa est, ff. ad leg. Aquil., nam ludus; et arg. supra, de praesump., sicut.  Unde versus: Non lusisse pudet sed non incidere ludum.

 Corruens
Ipse puer qui fugiebat propter timorem illius, unde culpam commisisse videtur ex eo quod dedit occasionem.  Quare damnum dedisse videtur, ut ff. ad leg. Aquil., qui occidit § penulti.; supra, de homic., de caetero; et supra, de homic., presbyterum.  Sed excusatur propter imperitiam medicantis et propter incuriam patris, arg. supra, de homic., tua; et propter aetatem, quia causa multum fuit remota.

 Postulavit a nobis
Per hoc videbatur culpabilis.  Sed non est verum, quia hoc fecit ex benignitate et humilitate.  Unde episcopus non debuit ipsum propter hoc repellere, maxime cum pater defuncti hoc iurasset, et quia ea sunt in nostris officiis gratiora, quae cum liceret nobis non impendere causa tamen dilectionis impendimus, 28. q. 1, iam nunc.

 Misericorditer
Arg. quod haec decretalis contineat dispensationem.  Sed non credo, nam quicquid facit ecclesia totum est misericordia et veritas, quia ubi iustitia observatur misericordia adhibetur, 45. dist., disciplina, quod patet ex responsione.  Ber.

X 5.12.23 Ioannes

 Signo
1. dist., ius militare; et supra, de offi. custod., custos ecclesiae; et supra, de offi. custod., custos sollicitus.

 Rei licitae
Supra, de homic., ex litteris 2; et infra, de homic., quidam.  Ber.

 Fortuitos
Infra, de homic., quidam, ubi de hoc.

 Permittatis
De iure communi.  Absit enim quod ea quae propter bonum facimus nobis imputentur, si praeter voluntatem nostram alicui quicquam mali contingat, 23. q. 5, de occidendis.  Ber.

X 5.12.24 Petitio

 Remordet
Scilicet quod aliquem interfeceris, licet enim clerici alios possint hortari ad pugnam in iusto bello contra hostes, quale fuit istud, ut 23. q. 8, igitur; 23. q. 8, hortatu; 23. q. 8, omni timore; 23. q. 8, ut pridem; et 23. q. 2, dominus; et 63. dist., Hadrianus.  In propria tamen persona pugnare non possunt, ut 23. q. 8, quicumque; et 23. q. 8, clerici; et 50. dist., clericum qui; et 50. dist., his clericis.  Quia eorum officium reddit eos inhabiles ad pugnandum, ut supra, de voto et vot. redem., ex multa, ad fi.

 In huiusmodi dubio
Sic supra, de homic., significasti 2; et supra, de homic., ad audientiam, ubi de hoc.  Simile infra, de cleri. excom., illud.  Et sanctius est in hac vita Domino sub inferiori habitu famulari quam alta indebite appetendo damnabiliter ministrare, 50. dist., de his, in fi.; et supra, de temp. ord., ad aures.

X 5.12.25 Quidam

 Licitae rei
Sic supra, de homic., ex litteris 2, ubi similis casus ponitur; et supra, de homic., Ioannes.

 Praemonitis
Dicendo, cave cave, 50. dist., si duo.  Unde si incuria illius mortuus est, huic qui ipsum monuit non imputatur, 50. dist., saepe, ad fi.

 Praevideri non possunt
Fortuitos enim casus nullum hominum consilium praevidere potest, ff. de admin. rer., non utique § si eo tempore.  Quare nemini sunt imputandi, ff. qui et a quib. man. lib., Iulianus.  Casus enim fortuitu non imputantur nisi culpa quis incidat in casum, vel pacto vel mora praecedentibus casum, supra, de commod., cum gratia; et supra, de deposit., bona fides, ubi de hoc.  Quia nemo tenetur divinare, supra, ut eccl. ben., ut nostrum; ff. ad leg. Aquil., si putator; et ff. mand. vel cont., si fideiussor § si cum debitor.  Et Paulus spiritu Dei plenus divinare non potuit, 22. q. 2, beatus.  Ber.

