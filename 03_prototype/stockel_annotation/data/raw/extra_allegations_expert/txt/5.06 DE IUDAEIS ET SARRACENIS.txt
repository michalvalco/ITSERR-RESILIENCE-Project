X 5.06 DE IUDAEIS ET SARRACENIS

X 5.06.01 Praesenti

 Serviat
Nec cum Iudaeis Christiani morentur, 28. q. 1, Iudaei; et 28. q. 1, saepe; et 28. q. 1, nullus.  Sed in agro ubi cum Iudaeo non moratur bene potest servire, infra, de Iudae. et Sarrac., multorum.

 Datis
Sic infra, de Iudae. et Sarrac., multorum, ubi de hoc.  Et intellige hoc capitulum secundum illud de mancipio empto pro causa mercimonii, alias nullo pretio dato eripitur in libertatem.  Vel si venalis infra tres menses non fuerit expositus, ut ibi.  Ber.

 Servitium
Non tamen erit servus illius sed restituet ei pretium, et erit omnino liberatus, arg. Inst. de noxal. act. § dominus.  Vel si non potest habere statim pretium, serviat ei tantum quod servitium compensetur cum pretio, et postea eat liber quo vult, C. de capt. et de post. et red., diversarum; 36. q. 1, de raptoribus.  Quid si plures emptores simul concurrant?  Locus erit gratificationi, supra, de iure patron., cum autem; ff. de Sil., si quis in gravi § si cum omnes.  Quid si nullus emptor appareat?  Nihilominus erit liber et ostiatim quaerat pretium, ff. de manumiss., is qui § suis autem.  Aut pro pecunia operas praestet, ut dicitur in lege praedicta C. de capt. et de post. et red., diversarum, scilicet quinque annis, ut ibi dicitur.

 Fiat
Prout dictum est, et infra, de Iudae. et Sarrac., nulli.

X 5.06.02 Multorum

 Libertas
44. dist., mancipia.

 Sint liberi
Nota originarios sive asscriptitios liberos esse, C. de agric. et cens., diffinimus, lib. 11.  Ergo non repelluntur a legitimis actibus, arg. ff. de testi., testimoniorum; C. de postulan., nemo.  Quod verum est tamen ad ordines non admittuntur nisi de licentia dominorum, 54. dist., si quis obligatus; et 54. dist., admittuntur.  Arg. contra 54. dist., si servus, sed ibi nihilominus tenetur servire domino.  Ala.

 Diutius adhaeserunt
Arg. quod ex tempore servitus acquiritur et servitia consueta praestari debent, 18. q. 2, servitium; ff. de aqua pluv. arc., si cui § sicut; ff. si serv. vend., si quis diuturno; C. de servit., si quas; et C. de servit., si aquam.  Arg. contra 1. q. 1, nullus episcopus.  De hoc dictum est supra, de consuet., cum tanto; supra, de censib., pervenit.  Et ita habes hic quod ex tempore aliquis efficitur originarius, scilicet triginta annorum, C. de agric. et cens., cum satis, lib. 11.  Arg. contra C. de praescr. long. temp. quae, solam

 Debentes
Id est, obligati et adstricti ad colenda rura.  Ber.

 De his
Scilicet originariis vel colonis.

 Retinere
Forte in domo ad serviendum sibi, quod esse non debet, ut dicit in principio capituli et supra, de Iudae. et Sarrac., praesenti; infra, de Iudae. et Sarrac., Iudaei sive.

 Ipse sibi imputet
Scilicet Iudaeus qui transtulit colonum ad alium locum vel ad aliud servitium imputet sibi, quia hoc ipso amisit ius colonarium quod habebat in colono, et colonus liber erit ab illo iure.  Sic et in colono liberi hominis, ut si dominus velit vendere fundum et transferre colonum ad alium locum, non potest eo invito, C. de agric. et cens., quis praedium, lib. 11.  Vel si velit dividere aliquam agnationem colonorum vel affinitatem transferendo eos ad aliam colonariam, redintegrandi sunt, C. commun. utrius. iud., possessionem; et C. de agric. et cens., diffinimus, lib. 11; et sic Iudaeus sibi imputet.

 Ius dominii
Scilicet quod habuit in gleba quo ab ea recedere non poterat dominus enim personae non fuit, quia homo est, ut supra eodem capitulo.

 Iuris severitate
Arg. quod iuris severitas sive rigor servandus, sed hoc est in odium illorum Iudaeorum.  Ber.

 Damnavit
Id est, abstulit sibi ius coloniarum ipso facto.  Vel expone damnavit, id est, fecit id propter quod damnatur et aufertur eis ius colonarium.  Vel ipse colonus sibi imputet qui non vult agere contra Iudaeum qui transtulit ipsum.  Sed primum verius quantum ad alteram partem disiunctae, ut si vellet retinere Christianum colonum secum in domo, illud non est permittendum, immo excommunicandi sunt, infra, de Iudae. et Sarrac., Iudaei sive, 2. resp.; et infra, de Iudae. et Sarrac., ad haec, ubi redditur causa quare.  Ber.

X 5.06.03 Iudaei de civitate

 Legalis diffinitio
C. de Iuda., hac victura.  Ber.

 Habere permittit
Etsi corruerint de novo possunt illas reaedificare in pristinum statum, non tamen ut ampliores faciant, infra, de Iudae. et Sarrac., consuluit; arg. ff. de novi operis nunc., hoc edicto § opus novum; et ff. de novi operis nunc., hoc edicto § si quis aedificium.  Ber.

X 5.06.04 Quia super

 Aperta non habeant
Consueverunt enim tunc deridere Christianos in contumeliam creatoris, infra, de Iudae. et Sarrac., in nonnullis; cum enim fidem nostram contemnatur nec ritus suos eis permittimus, C. de Iuda., Iudaeos.  Unde in publicum exire non debent, infra, de Iudae. et Sarrac., in nonnullis.  Ber.

X 5.06.05 Iudaei sive Sarraceni

 Iudaei sive Sarraceni
Et ita cum Sarraceno morari non licet sicut nec cum Iudaeo, nisi aliquis spiritualis vellet ire ut eis praedicaret, quod licet ut infra, de Iudae. et Sarrac., quam sit; et sic intellige 11. q. 3, ad mensam.

 Servitio
Supra, de Iudae. et Sarrac., praesenti; et supra, de Iudae. et Sarrac., multorum.

 Permittantur
Sed quid ad nos de his qui foris sunt, ut 2. q. 1, multi; et 45. dist., qui sincera?  Solutio: de his qui foris sunt non iudicat ecclesia, ut poenam spiritualem infligat.  In casibus tamen iudicat de eis, quia repellit Iudaeos a communione Christianorum, 28. q. 1, saepe, ne ab eis corrumpantur, ut ibi; et infra, de Iudae. et Sarrac., ad haec; et hic.  Repellit enim eos a legitimis actibus, 2. q. 7, alieni; et ab officiis publicis, 54. dist., nulla; et infra, de Iudae. et Sarrac., cum sit; et infra, de Iudae. et Sarrac., ex speciali.  Et ne possint emere Christiana mancipia, infra, de Iudae. et Sarrac., nulli; et 54. dist., fraternitatem.  Item non permittit eos facere novas synagogas, infra, de Iudae. et Sarrac., consuluit.  Item quod in diebus lamentationum non exeant in publicum, supra, de Iudae. et Sarrac., quia super; et infra, de Iudae. et Sarrac., in nonnullis.  Item quod solvant decimas de terris quas colunt, supra, de decim., de terris.  Et ne Christiana mancipia circumcidant, 54. dist., nulla.  Ne ex testamento Christiani aliquid capiant, et ille Christianus est excommunicandus etiam post mortem, 2. q. 2, sane profertur.  Et excedentes verberibus subiiciuntur, infra, de rapt., in archiepiscopatu.  Hic ergo ecclesia excommunicat tantum illos Christianos qui cum eis habitare praesumunt.  Quandoque tamen indirecte excommunicat eos, quia excommunicat Christianos ne cum eis aliquod commercium habeant, infra, de usur., post miserabilem; et infra, de Iudae. et Sarrac., et si Iudaeos, in fi.; et infra, de Iudae. et Sarrac., postulasti.  Rich.

 A possessionibus
Nisi fuerint comparatae de usuris quas tenentur vendere et pecuniam restituere, infra, de usur., cum tu.

 Excommunicationis
Arg. quod iudex saecularis compelli potest ad iustitiam servandam, 23. q. 5, administratores.  Et hoc videtur facere ratione fidei, quod intromittit se de hereditate, alias non debet, supra, qui fil. sint legit., causam quae 2.  Sed illud intellige in quocumque casu ubi iudex saecularis negligens est facere iustitiam, quod ecclesia se intromittere debet et compellere ipsum, 23. q. 5, administratores; et 23. q. 2, dominus; et infra, de maledic., statuimus.  Ber.

 Ex integro
Praeter servos qui eos praevenerint in fide, C. de episc. et cler., Deo nobis § his ita.  Ala.

X 5.06.06 Ita quorundam

 Qui gloriantur
Simile 18. q. 2, perniciosam; et 86. dist., tanta.

 Ferrum
Ut infra, de Iudae. et Sarrac., ad liberandam, ubi hoc totum habes quod hic dicitur.  De quibus hic habetur ad hostes transferri non debent, C. quae res exp. non deb., nemo; et illi sunt decapitandi, ut ibi, et C. de commer. et merc., mercatores; ff. de publican., cotem ferro; si enim non habent ferrum nec arma.  Nam causatum perimit causa perempta suum, et appellatione armorum intelliguntur fustes et lapides, ff. de ver. sig., armorum appellatio.  Laur.

 Subministrant
Arg. clericum pro homicida haberi qui pugnantibus arma ministrat, dummodo ibi fiant homicidia, arg. 50. dist., si quis viduam; 24. q. 3, ideo; infra, de homic., sicut dignum § illi etiam; et infra, de homic., sicut dignum § hi quoque.

 Subiectos
Et sic ipso iure sunt excommunicati, infra, de Iudae. et Sarrac., quod olim.

 Privatione
Hoc potuit Papa facere contra laicos ratione criminis commissi.  Ber.

 Servos
Nota servitutem de iure naturali inductam, 35. dist., sexto die.  Item de iure gentium, dist. 1, iure gentium.  Item de iure canonico, 15. q. 8, cum multae; et hic, et infra, de Iudae. et Sarrac., ad liberandam.  Vincen.

 Crebra et solemnis in eos excommunicatio
Et tamen isti ipso iure sunt excommunicati, et sic excommunicatus potest iterum excommunicari, 3. q. 4, Engeltrudam; et arg. 11. q. 3, excellentissimus; 12. q. 2, de viro; et 87. dist., eos qui.  Et qui in sordibus est adhuc sordescat, 47. dist., quantumlibet, in fi.  Arg. contra 2. q. 1, multi; quia de his qui foris sunt, nihil ad nos, 24. q. 1, Achatius non est; 24. q. 1, maiores; 24. q. 1, Achatius non fuit; et 24. q. 1, audivimus; et supra, de iudic., cum non ab homine.  Item qui est extra ecclesiam non potest esse magis extra ecclesiam, 11. q. 3, omnis Christianus.  Item arg. contra ff. de ver. oblig., qui bis idem.  Melend. dixit quod excommunicatus amplius excommunicari non potest, sed denunciari potest excommunicatus, et sic intelligit omnia iura ubi saepius videtur aliquis excommunicari.  Et sic intelligit hic.  Sed tu dicas quod excommunicatus potest iterum excommunicari.  Et sunt duo effectus excommunicationis, ut dicunt quidam.  Primus effectus est eiiciendi extra ecclesiam.  Secundus est detinendi extra, sicut qui est ligatus uno vinculo potest iterum ligari.  Non est dubium quin excommunicatus possit adhuc excommunicari, sicut qui est in uno peccato potest aliud committere.  Et sic plus punitur, et sic potest pluries excommunicari, et magis ex hoc punietur, et secunda excommunicatio tunc primo incipit habere suum effectum, cum absolvitur a prima, et tamen prima absolutio non habuit suum effectum propter secundam excommunicationem.  Et ita finaliter non prodest prima absolutio, nisi cum absolutus fuerit a secunda.  De hoc dixi supra, de offi. ord., ex parte; et infra, de sent. excom., cum pro causa.  Ber.
 
X 5.06.07 Consuluit

 Antiqua
Constantinus imperator contulit libertatem ecclesiis et Iudaeos servituti subiecit.  Postea vero Iulianus imperator apostata dedit licentiam Iudaeis novas construere synagogas ut legitur in chronicis.  Tanc.

 Reaedificant
Sic supra, de Iudae. et Sarrac., Iudaei de civitate; C. de Iuda., hac victura.  Quia alius est tueri quod positum est, et aliud novum facere, ff. de usufru., usufructuarius novum.

 Exaltent
Non enim licet cuilibet possessori transformare possessionem, puta usufructuario, ff. de usufru., aequissimum § sed et colores.  Ber.

X 5.06.08 Ad haec

 Assidue
Sic supra, de Iudae. et Sarrac., praesenti; supra, de Iudae. et Sarrac., multorum; supra, de Iudae. et Sarrac., Iudaei sive.  Et est arg. ex eo quod dicit, assidue, quod interpolatim possunt servire, quod intellige secundum tenorem illius capituli supra, de Iudae. et Sarrac., multorum § 1.  Sed in domibus nullo modo, prout infra sequitur et praedictis concordantiis, 28. q. 1, Iudaeorum; 28. q. 1, saepe; et infra, de Iudae. et Sarrac., et si Iudaeos.

 In eorundem domibus
Et ita videtur quod extra domum Iudaeorum possint.  Eadem prohibitio est infra, de Iudae. et Sarrac., et si Iudaeos.

 Concordant
23. q. 8, dispar.  Et in habitu etiam differre debent a Christianis ut possint melius evitari, infra, de Iudae. et Sarrac., in nonnullis.

 Simplicium
Quia innocens credit omni verbo, 22. q. 4, innocens; simile 28. q. 1, saepe.

X 5.06.09 Sicut Iudaei

 Invitos
Hoc ideo dicit quia nullus ad fidem cogendus est, 23. q. 5, ad fidem; 45. dist., de Iudaeis.  Quia si simpliciter et absolute compellantur, non reciperent characterem.  Sed si conditionaliter compellantur, bene recipiunt et compellendi sunt ut fidem sic susceptam observetur, ut supra, de bapt. et eius effect., maiores § item quaeritur; 45. dist., de Iudaeis; et ff. de ritu nupt., si patre; et C. de Iuda., nullus.  Ber.

 Christi fidem habere
Probatio eius quod nullus compelli debet ad fidem, quia fides ex necessitate esse non debet, 45. dist., quid autem; et 45. dist., qui sincera; et 23. q. 5, ad fidem.

 Sine iudicio terrenae potestatis
Nulli enim permissum est occidere vel poenam infligere nisi cui ex officio permittitur, 23. q. 5, qui malos; et 23. q. 5, miles; et 23. q. 5, cum minister.  Et poena non est inferenda nisi per iudicem, 33. q. 2, interfectores § in hoc.  Ber.

 Bonas
Secus si malas ne deludant Christianis praecedentibus signa lamentationis, et non prorumpant in contumeliam creatoris, infra, de Iudae. et Sarrac., in nonnullis.  Et ne annuatim simulatam speciem crucis exurant, C. de Iuda., Iudaeos.  Sed suas festivitates more solito celebrent, 45. dist., qui sincera, ut hic dicitur; et C. de Iuda., nemo.  Ala.

 Coemiterium
Arg. contra ff. de sepulch. viol., sepulchra.  Solutio: sepulchra hostium religiosa non sunt, ut ibi dicitur.  Nec illud infringens incidit in edictum.  Iudaei vero non reputantur hostes, 23. q. 8, dispar, licet sint hostes fidei nostrae, infra, de Iudae. et Sarrac., et si Iudaeos.

 Pecunia
Quae in sepulchris ponenda non est, arg. ff. de rel. et sump. fun., si quis impediat § funeris causa; et 13. q. 2, non aestimus, circa medium.  Tanc.

 Effodere
Quod qui fecerit, sepulchri violati tenetur, ff. de sepulch. viol., praetor ait § si quis.  Et secundum quosdam haec actio infamat, ff. de sepulch. viol., sepulchri violati actio infamiam.  Alii dicunt quod non infamat, cum sit actio in factum, et in lege illa improprie ponitur actio.  Ala.

 Aut excommunicationis
Et ita videtur in optione iudicis quod istorum pro poena imponat, si non satisfecerit.  Et si iuste vult satisfacere, non punitur, simile 35. dist., episcopus; et 47. dist., episcopus aut presbyter; et 92. dist., si quis presbyter.  Ita est arg. quod pro quolibet peccato non debet episcopus sententiam in aliquem fulminare vel excommunicare vel deponere.  Ber.

X 5.06.10 Quam sit laudabile

 Temporum qualitate
Ut abstineant his diebus et temporibus quibus a carne est abstinendum secundum canones, 4. dist., denique; et de conse. dist. 3, de esu carnium; et de conse. dist. 3, sabbato; de quibus canonibus hic fit mentio.

 Uti liceat
Aliter enim non possent illos lucrari, et sic licet eis loqui et comedere cum eis exemplo Domini, 23. q. 4, infideles; et 11. q. 3, ad mensam, dummodo et aliis non coinquinentur.  Arg. contra 28. q. 1, nullus; et 28. q. 1, omnes.  Solutio: contraria intelliguntur de Iudaeis qui discernunt cibos.  Hoc et 11. q. 3, ad mensam; et 23. q. 4, infideles, de paganis intelligitur.  Sed quare potius vitamus convivium Iudaeorum quam paganorum?  Ratio illa est quia illi scilicet Iudaei discernunt cibos nostros, unde non debemus cibis eorum uti ne videamur inferiores illis, ut dicit praedictum capitulum 28. q. 1, omnes.  Pagani vero non discernunt cibos, sed hodie et isti et illi discernunt, unde non debemus comedere apud eos nec ipsi apud nos, licet hoc non contineatur in verbis edicti ut patet hic, et capitulo 11. q. 3, ad mensam.  Sed quantum ad sententiam eos vitare debemus, arg. ff. de pet. hered., item veniunt § ait senatus.  Sed quare potius vitamus convicium quam colloquium?  Ideo loquimur eis ut eos possimus lucrari, quod alias facere non possemus, ut in capitulo 23. q. 4, infideles.

 Apponuntur
Quaecumque ergo apponuntur uti possunt, nisi dictum fuerit quod sit idolis immolatum, ut 1. q. 4 § ignorabat; et 26. q. 2, si de area.  Tunc enim sanctus est mori fame quam idolothytis vesci, 32. q. 4, sicut sanctius.  Ber.

 Requisita et habita
Quia nullus potest praedicare nisi ex officio sibi commisso vel nisi habeat auctoritatem a suo praelato, infra, de haeret., cum ex iniuncto; et infra, de haeret., excommunicamus itaque § quia vero.  Nec sufficit petere licentiam nisi sit obtenta, ut hic patet.  Et simile de conse. dist. 5, non oportet; 11. q. 3, quid ergo; 19. q. 2, duae.  Arg. contra supra, de regular., licet; et supra, de arbitr., cum olim.

X 5.06.11 Significavit

 Aliquod commodum
Secundum quod dicitur supra, de Iudae. et Sarrac., ita quorundam, ubi de hoc; et infra, de Iudae. et Sarrac., ad liberandam.  Nihil ergo in mercibus portandum est nisi illud, unde possint redimere captivos, ut hic dicit.  Sed quid si non possunt redimere captivos nisi portent eis arma vel ferrum, numquid hoc facere possunt sine poena excommunicationis?  Arg. quod sic, ex eo quod hic dicit excepto redemptionis articulo.  Sed non credo nisi primo requiratur auctoritas Papae ne aliquid fraudis fiat.  Ber.

 Iuramento
Sed nonne sufficit poena excommunicationis?  Potest dici quod hoc exigatur a suspecto, arg. 28. dist., de Syracusanae; et 10. q. 3, illud magnitudinem.  Quoniam eorum ruinae debent occurrere praelati, 93. dist., diaconi; et 22. q. 5, hoc videtur.  Et ad maiorem cautelam exigatur iuramentum etiam a quocumque.  Laur.

 Excommunicationis
De qua habes supra, de Iudae. et Sarrac., ita quorundam.  Et ideo quia licet treuga sit facta, non tamen pax perpetua, ut infra § proxima.  Unde prohibitio non intelligitur propterea relaxata de mercibus prohibitis.  Ber.

 Per nuncios
Sic infra, de Iudae. et Sarrac., quod olim.  Qui per alium facit per se facere videtur, ut hic; et infra, de sent. excom., mulieres; 46. dist., sicut non suo; ff. de admin. tut., ita tamen § gessisse.  Ber.

 Post treugam
Treuga est securitas personis et rebus ad tempus concessa, supra, de treug., treugas.  Et qui facit treugam non facit pacem, nec desistit a guerra nisi ad tempus, quia qui distulit non in totum destitit, 2. q. 3 § notandum; et ff. de iud., destitisse.

 Non absolvit
Nec etiam a periurio, quia licet treuga sit facta non tamen pax, et ita non extitit conditio, unde incidit in sententiam excommunicationis et in periurium.  Et sic treuga non est pax.

X 5.06.12 Quod olim

 In concilio Lateranensi
Supra, de Iudae. et Sarrac., ita quorundam.  Ber.

 Supponimus
Et iam suppositi erant per Alexandrum in concilio Lateranensi, ut patet in fine.  Et ita videtur quod qui contra faciunt duplici excommunicatione sunt ligati.  Sed quis absolvet tales?  Potest dici quod episcopi ipsorum, quia ex eo quod Papa sibi hoc non retinuit, aliis indulsisse videtur, infra, de sent. excom., nuper.  Quia sibi reservasset si hoc non intendebat, supra, de praeben., grave, in fi.; et infra, de crim. falsi, dura, in fi.  Ber.

 Subsidia
Supra, de Iudae. et Sarrac., ita quorundam; et infra, de Iudae. et Sarrac., ad liberandam; et C. quae res exp. non deb., per totum; et C. quae res ven. non poss., per totum.

 Iram Dei
Ratum habentis, quod ab ecclesia iuste factum est, 24. q. 1, quodcumque.

X 5.06.13 Et si Iudaei

 Ingrati
Si enim Iudaei isti ingrati sunt, possunt privari gratia sibi concessa, supra, de de dona., propter; et 12. q. 2, octava discussio; et C. de revoc. donat., generaliter.  Ber.

 Pro gratia
Supra, de fideiuss., pervenit; et supra, de renunciat., sane.  Ber.

 De familiaritate
Nimia familiaritas parit contemptum, ut. ff. de off. procon., nec quicquam § circa; 86. dist., quando; et ff. de off. praes., observandum.

 Mus in pera
Ut 13. q. 1, ecclesias § item praecipit dominus.

 Nutrices
Quod esse non debet, supra, de Iudae. et Sarrac., Iudaei de civitate; et supra, de Iudae. et Sarrac., ad haec.  Ber.

 Effundere
Credebant forsan corpus Christi descendere in stomachum et incorporari, quod est falsum, de conse. dist. 2, tribus gradibus.  Non est iste panis, cibus enim animae est, de conse. dist. 2, credere.  Laur.

 Patiuntur
Arg. quod qui potest prohibere et non prohibet, sibi imputatur, 86. dist., facientis; infra, de reg. iur., quamvis; et infra, de haeret., qui alios; et 23. q. 8, praeterea; arg. infra, de sent. excom., quantae.

 Libera
Id est, ecclesiae.  Non enim erit heres filius ancillae cum filio liberae, 22. q. 4, dicat aliquis.  Ber.

 Ancilla
Id est, Agar, quae significat synagogam.  Libera, id est, Sarra, quae significat ecclesiam.  De Agar ancilla Sarrae descenderunt isti qui debent esse servi illorum qui descenderunt a Sarra, in quibus ecclesia fundata est.  Ber.

 Sub excommunicationis poena
Immo excommunicari possunt si communicent eis postea, infra, de usur., post miserabilem; et infra, de Iudae. et Sarrac., postulasti.  Et sic indirecte iudicat ecclesia de Iudaeis, et de hoc dixi supra, de Iudae. et Sarrac., ita quorundam; et supra, de Iudae. et Sarrac., Iudaei sive.  Ber.

X 5.06.14 Postulasti

 Poena pecuniaria
Ad arbitrium iudicis, supra, de offi. deleg., de causis § fi.  Quia spirituali poena ipsum punire non potest, cum sit extra ecclesiam, quia nihil ad nos de his qui foris sunt, 2. q. 1, multi.  Quando ecclesia possit punire Iudaeos dictum est supra, de Iudae. et Sarrac., ita quorundam; et melius in capitulo supra, de Iudae. et Sarrac., Iudaei sive.  Ber.

 Laeso satisfactionem
Hoc regulare est ut semper ante absolutionem satisfaciat laeso, et infra, de sent. excom., porro; infra, de sent. excom., parochianos; infra, de sent. excom., conquesti; et pluribus aliis capitulis.  Et ecclesiae satisfacere debet cui fuit facta iniuria in personam eius ministri, ut 3. q. 1, nulli, in fi.; et 2. q. 7, accusatio.  Ber.

 Christianis
Et ita indirecte excommunicantur Iudaei.  De hoc dic ut dictum est supra, de Iudae. et Sarrac., ita quorundam.

X 5.06.15 In nonnullis

 Distinguit
Sic per habitum debent distingui novitii a professis, supra, de statu monach., in singulis; et meretrix a matrona, de sent. excom., in audientia; et ff. de iniuri., item apud § si quis virgines; et masculi a feminis per crines et vestes, 30. dist., si qua mulier.  Sic et liber distinguitur a servo per pileum, C. de Lat. libert. toll., cum dediticii § sed et qui.  Io.

 Commixitionis
Quia nec matrimonium inter Iudaeum et Christianam esse potest, 18. q. 1, cave.  Ber.

 Erroris
Ergo si ignoranter commisceatur Christianus Iudaeae, dummodo non sit crassa sive affectata ignorantia, excusatur in eo quod Iudaea, arg. 34. q. 2, in lectum; et infra, de cleri. excom., Apostolicae.

 Prodeant
Supra, de Iudae. et Sarrac., quia super.

 Illudere
Sic reddunt nobis pro gratia contumeliam et contemptum, ut supra, de Iudae. et Sarrac., et si Iudaeos.

 Animadversionis
Scilicet pecuniaria poena vel alia temporali, prout visum fuerit iudici, supra, de Iudae. et Sarrac., postulasti.  Ber.

 Blasphemare
Supra, de Iudae. et Sarrac., praesenti; et infra, de Iudae. et Sarrac., cum sit.

X 5.06.16 Cum sit nimis

 Blasphemus Christi
Id est, Iudaeus blasphemans Christum, supra, de Iudae. et Sarrac., praesenti.

 Toletanum concilium
54. dist., nulla; et infra, de Iudae. et Sarrac., ex speciali.

 Provinciale concilium
Supra, de accusat., sicut.

 In usus pauperum
Sic ergo pauperibus restituitur quod iniuste extortum est, ut supra, de immun. eccl., quia plerique.  Si vero officium licitum est, tunc si vellet, posset dare pauperibus quod iniuste extortum est, 14. q. 5, non sane.  Sed contra videtur quod restituendum sit illis a quibus est extortum et non pauperibus, infra, de homic., sicut dignum § eos; et infra, de usur., cum tu; et supra, de iureiur., ea te; et supra, de decim., tua 2; 18. dist., quoniam.  Hoc ideo fit in hoc casu, quia nescitur a quibus extortum sit.  Maior poena ponitur in sequenti capitulo illis qui merces prohibitas portant ad Sarracenos.  Io.

X 5.06.17 Ad liberandam

 Excommunicamus et anathematizamus
Sicut supra, de Iudae. et Sarrac., ita quorundam; et supra, de Iudae. et Sarrac., quod olim.

 Privatione
Hoc totum habes supra, de Iudae. et Sarrac., ita quorundam.

 Totum quod ex commercio
Totum ergo lucrum quod ad eos pervenit ex hoc commercio debent dare in subsidium terrae Sanctae in cuius detrimentum hoc fecerunt.  Et simile est crimini usurarum in quo quicquid sorti accedit, usura est, unde totum debet restitui, infra, de usur., consuluit; et 14. q. 3, putant; et 14. q. 3, plerique.  Immo videtur quod maius, quia isti videntur fidem Christianam impugnare, unde plus puniuntur quia tantumdem pro poena dare coguntur in subsidium terrae Sanctae.  Et nemo dubitat gravius esse commissum, quod est gravius vindicatum, 24. q. 1, non asseramus; et in Auth. ut frat. fil. succed., coll. 9, in fi., ubi dicit, in delicto enim aequali proximas eis imminere poenas iustum putamus.

 In quo deliquerint
Sic supra, de immun. eccl., immunitatem; et supra, de iure patron., pastoralis; et supra, de temp. ord., litteras; et supra, de for. compet., nullus.  Simile 12. q. 2, de viro; et 17. q. 4, frater et coepiscopus.

 Sic alias
Quia poterunt subiici verberibus loco poenae, 14. q. 6, si res; et 12. q. 2, fraternitas; et 5. q. 6, quia iuxta.

 Aliis interdicatur
Sic ergo poena unius est metus alterius, ut 2. q. 7, quapropter; et supra, de offi. ord., irrefragabili; et supra, de translat., cum ex illo, in fi.; et supra, de statu monach., ea quae; supra, de iuram. calumn., litteras; ff. de poe., capitulium § famosos; ff. deposi., bona fides, 1. resp., in fi.

X 5.06.18 Ex speciali

 Generalis concilio
Supra, de Iudae. et Sarrac., cum sit; et 54. dist., nulla.

 Non suspectum
Qui fideliter et sine fraude officium suum exequatur ne per hoc fraus fiat Christianis clericis aut ecclesiis.  Qualis fuit Ioseph de quo habes 22. q. 2, quod autem ait, qui fuit dispensator Pharaonis.  Ber.

X 5.06.19 Nulli

 Servitio
Supra, de Iudae. et Sarrac., praesenti; et supra, de Iudae. et Sarrac., Iudaei sive.  Immo quam cito voluntas ipsius fuerit patefacta, quod velit fieri Christianus in libertatem modis omnibus vendicetur, 54. dist., fraternitatem, nisi emptus sit causa mercimonii, ut ibi dicitur et hic inferius.  Ber.

 Causa mercimonii
In quo casu non fraudabitur ex toto Iudaeus sive paganus, dummodo infra tres menses illum venalem exponat, ut 54. dist., fraternitatem.  Ber.

 Duodecim solidis
Sed de qua moneta dabuntur?  Respondetur: de illa quae est in usu in loco illo, arg. ff. de leg. 3, nummis; ff. de leg. 1, si servus plurium § si numerus.  Quid si non sit qui solvat illos duodecim solidos?  De hoc dictum est supra, de Iudae. et Sarrac., praesenti.

 Si autem infra tres menses
Eo ipso quod non exposuit ipsum infra tres menses venalem, praesumitur quod non causa mercimonii emerit sed ad serviendum sibi, unde nullo pretio dato perducetur ad praemium libertatis, nec admitteretur probatio in contrarium, cum hic sit praesumptio iuris ex qua ius statuitur, ut 54. dist., fraternitatem, quod capitulum intellige per illud.  Et istud est quasi glossa et expositio illius si praesumptio est, supra, de spons., is qui, ubi habes praesumptionem iuris.  Et si alius eum comparet, talis emptio non valeret, et nihilominus erit liber nullo pretio dato si scienter emit illum.  Si ignoranter, agat ad pretium sive ad interesse contra Iudaeum qui ipsum decepit, ff. de contrah. empt., liberi hominis, arg.  Et nota quod favor fidei privat aliquem servo suo, ut hic patet.  Item privat aliquem filio suo, supra, de conver. infid., ex litteris.  Item privat aliquem uxore sua, supra, de divort., gaudemus; et 28. q. 1, si infidelis.  Ber.

