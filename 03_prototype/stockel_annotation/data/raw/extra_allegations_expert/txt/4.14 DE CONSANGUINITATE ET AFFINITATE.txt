X 4.14 DE CONSANGUINITATE ET AFFINITATE

X 4.14.01 Ex litteris

 Subarrhasset
Simile supra, de despon. impub., tuae nobis, ubi de hoc.

 Quarto gradu consanguinitatis
Unde mulier illum habere non poterat, cum esset ei affinis in primo genere affinitatis, et in quarto gradu, 35. q. 5, porro.

 Iuramento
Et sic matrimonium contraxerunt publice et in facie ecclesiae.

 Coram archipresbytero
Forte ad hoc delegato, vel de loci consuetudine, quae tribuit iurisidictionem, supra, de offi. archidiac., dilecto; et C. de emancip. lib., si lex; et C. de emancip. lib., cum inspeximus.

 Quinto consanguinitatis gradu
Primi dicerunt de quarto, non nocet, quia aliud iudicium fuit illud, nec fuit aliquid probatum.

 Coram te iurare
Sed quare post publicationem iterum inducunt testes contra illud in Auth de testi. § illud, coll. 7; et supra, de testib., fraternitatis?  Dicunt quidam quod hoc est speciale in matrimonio.  Vel dicas quod non iurant iterum, quia isti erant accusatores.  Unde necesse habebant testes producere, et nulli testes inducti fuerunt in causa ista.  Et hic nota arg. quod in causa matrimoniali iterum recipiuntur testes post publicationem; arg. ad hoc supra, de spons., sicut, in fi.; et supra, de coniug. serv., ad nostram; et supra, de probat., causam matrimonii.  Sed hoc non bene colligitur hic.

 Maiores
Illi dicuntur omni exceptione maiores, qui repelli non possunt aliqua exceptione.

 Quarto gradu
Sed quare dicit Papa quod separantur si sunt in quarto gradu vir iste et maritus praemortuus?  Nonne idem esset si essent in quinto vel ulteriori secundum illa tempora?  Dic quod dispensative tolerabatur in quinto et ulteriori, si ignoranter contraxissent, 35. q. 8, de gradibus.  Et ideo dicit quod separentur in quarto, et non in quinto vel ulteriori.  Ber.

 Ut canones
35. q. 3, aequaliter; 35. q. 3, nullum de propinquis, in fi.

 A consanguineis uxoris
Istud dicit: si contraxisti sponsalia sive matrimonium cum aliqua, mortua illa, nullam poteris postea ducere in uxorem de consanguinitate illius.  Et econverso illa sponsa vel uxor tua te mortuo, nullum poterit habere de consanguinitate tua, supra, de spons., sponsam.  Sic ergo mulier ista non poterat illum habere, qui fuerat priori viro suo in quarto gradu, sive in quinto, vel ulterioribus coniunctus secundum antiqua iura.  Hodie ultra quartum non impeditur, infra, de cons. et affin., non debet.

 Potestatem
Nota quod duo exiguntur ad cognoscendum et iudicandum de causa matrimoniali, scilicet, scientia canonum, et quod habeat iurisdictionem ordinariam vel delegatam, arg. 21. dist. § decretis.  Et arg. quod causa non est deleganda nisi perito et exercitato, arg. 2. q. 2, praeceptum; de poen. dist. 6, qui vult, in princ.; et C. de iud., certi.  Item habes hic arg. quod de causa matrimoniali non potest in arbitrium compromitti, et expressum est de transact., ex parte; et supra, de restit. spol., saepe, in fi.; et arg. ff. de recepti., non distinguemus § Iulianus; et ff. de recepti., non distinguemus § de liberali.  Et potest esse ratio: arbitrium enim non constringit nisi metu poenae, C. de recepti., ex sententia; et poena non debet apponi in matrimonio, supra, de spons., Gemma; cum libera debeant esse, et ne alia via fiat, quod alia via prohibetur, supra, de procurat., tuae, cum suis concordantiis.  Vel quia matrimonium Deo auctore fuit institutum, infra, de frig. et malef., litterae.  Et ita non potest dissolvi quo ad ecclesiam, nisi per illum qui habet auctoritatem cum iurisdictione, quam non habet arbiter.

X 4.14.02 Super eo

 Nondum nubilem
Legitima tamen fuit ad sponsalia.

 Fide
Id est, iuramento.  Ex quo mulier fortius ius quaesivit petendi illum, arg. supra, de spons., praeterea 2.

 Affidavit
Per verba de futuro.

 Manifestum
Ita quod notorium, 2. q. 1, de manifesta.

 Cognovisse
Si cognovit propinquam illius, soluta fuerunt sponsalia, supra, de eo qui cog. consang., veniens 1; et supra, de eo qui cog. consang., ex litteris.

 Fama
Nota quod fama impedit matrimonium contrahendum, supra, de spons., cum in tua.  Et plus facit fama hic quam dictum unius, ubi iuramentum intervenit, supra, de spons., praeterea 2.  Alias dictum unius sicut et fama, impedit matrimonium contrahendum, supra, de testib., super eo 2 § 1.

X 4.14.03 Quod dilectio

 Stipite
Stipes appellatur communis parens, a quo plures descenderunt, sicut Isaac fuit stipes Esau et Iacob.  Et stipes non facit gradum.  De hoc stipite habes infra, de cons. et affin., vir.

 Descendentem
Hic ergo habes duas lineas descendentes, sic infra, de cons. et affin., vir.  Et istae duae lineae descendentes unam faciunt transversalem.

 Indulgentiam
Quae de auctoritate speciali domini Papae facta fuit.  Alias non tenuisset, quia solus Papa in tali facto dispensat, infra, de cons. et affin., quia circa; et supra, de translat., licet.

 Quolibet
Hanc regulam habes infra, de cons. et affin., vir.  Et intellige usque ad lineam aequalitatis, quia in sequentibus gradus adiicitur.

 Proximiorem
Id est, propter eum qui est in gradu proximiori a stipite.

 Uterque coniugendorum
Arg. contra, ff. de constit. princ., beneficium; et supra, de dona., cum dilecti, in fi.; et infra, de verb. sign., olim; et infra, de cons. et affin., vir.  Solutio: beneficium principis latissime interpretandum est ab aliis.  Sed ab eo a quo indultum est, vel eius auctoritate potest interpretari prout ei placet, ff. de legib., et ideo; arg. infra, de sent. excom., inter alia.  Et ratio litterae interpretatur indulgentiam, quia sic observabatur de consuetudine, ut uterque esset in sexto gradu a stipite, alias scandalum erat, ut infra, de cons. et affin., vir.  Et loquitur de iure communi.  Sed hodie non habet locum talis indulgentia, infra, de cons. et affin., non debet.

 Non debent
Quia quanto remotiores sunt a stipite, tanto minor memoria consanguinitatis habetur, quod hic considerabatur, 35. q. 3, de consanguinitate; et 35. q. 3, in copulatione.

 Observata consuetudini
Nota quod antiqua consuetudo, quae tamen non sit a iure reprobata, servanda est praecipue propter scnadalum, 9. q. 3, conquestus.  Et mos fidelissimae vetustatis servandus est, C. de testament., testamenta; et ff. de publican., licitatio § earum; et supra, de consuet., cum dilectus.  Et in matrimonio servatur consuetudo, supra, de cognat. spir., utrum, in fi.; et supra, de cognat. spir., super eo.  Item arg. pro scandalo vitando, supra, de regular., ne religiosi; et infra, de nov. oper. nunc., cum ex iniuncto.

 Novitati
Nota novitates vitandas, supra, de consuet., cum consuetudinis; et 11. dist., quis nesciat.

X 4.14.04 De infidelibus

 Conversis
Supple quaesivistis.

 A canone
35. q. 3, de affinitate; et 35. q. 3, coniunctiones; et 35. q. 3, contradicimus; et in aliis ibidem; et 35. q. 5, ad sedem.

 Dominus requisitus
26. dist., deinde opponitur.

 Esse matrimonium inter eos
Si matrimonium est inter Iudaeos, ibi est individua coniunctio, 27. q. 2 § sequitur; sed ipsi deparantur dato libello repudii, 34. q. 2, non satis.  Ergo non est matrimonium inter eos.  Sed hoc non fit sine peccato, infra, de divort., gaudemus.  Item alter infidelium si convertatur ad religionem, reliquo nolente illi cohabitare sine contumelia creatoris, solvitur matrimonium, infra, de divort., gaudemus, in fi.; et infra, de divort., quanto.  Ergo non est inter eos individua coniunctio, et sic non est matrimonium.  Sed potest exponi individua, id est, apta non dividi.  Vel intellige illam descriptionem de matrimonio rato et consummato, quod est tantum inter fideles.  Item alia ratione non est matrimonium inter eos.  Ipsi enim contrahunt eo proposito, ut cum voluerint separentur dato libello repudii.  Sed hoc est contra substantiam matrimonii, 32. q. 2, solet aliquando; supra, de cond. appos., si conditiones.  Respondeo: si hoc pactum exprimatur in ipso contractu, nec inter eos nec inter Christianos esset matrimonium, sed non copulantur ex pacto, licet postea abiiciant uxores de facto, est ergo matrimonium inter eos, sed non ratum, infra, de divort., quanto.

X 4.14.05 Quod super

 Impediri
Affinitas enim contracta inter consanguineos viri et uxorem ipsius non transit ad consanguineos uxoris, nec econverso.  Unde non possunt legitime copulari.

 Non obstante consuetudini
Ergo consuetudo non excusat in matrimonio, supra, de sponsa duo., tuas.  Arg. contra supra, de cognat. spir., utrum; et supra, de cognat. spir., super eo; 32. q. 4, obiiciuntur.  Sed consuetudo quandoque propter scandalum legitimas personas ad contrahendum facit illegitimas, et sic loquuntur illae decretales supra, de cognat. spir.  Et capitulum 32. q. 4, obiiciuntur, non contradicit, quia quando mos ille erat, crimen non erat contrahere cum illis personis, sed modo est.  Sed consuetudo quantumlibet longa, non potest personas illegitimas ad contrahendum facere legitimas, prout hic intelligitur.  Nulla consuetudo posset facere matrimonia inter consanguineos licita.  Immo quanto plus simul essent, tanto gravius peccarent, infra, de cons. et affin., non debet.  Sed econverso bene, ut in capitulum supra, de cognat. spir., super eo.  Ubicumque consuetudo rationabilis est, et potest servari sine mortali peccato et sine scandalo, iuri praeiudicat.  Exemplum habes supra, de cons. et affin., quod dilectio; et supra, de cognat. spir., super eo.

X 4.14.06 Quia circa

 Quinto
Hodie non est necesse in isto gradu aliqua indulgentia, infra, de cons. et affin., non debet.

 A sede Apostolica
Nota quod solus Papa potest dispensare circa gradus consanguinitatis, et non legatus, supra, de transact., ex parte; et 35. q. 3, quaedam lex; et 35. q. 3, scripsit; 27. q. 2, erat.  Et arg. contra supra, de cons. et affin., quod dilectio; ibi solvitur.

 Falsa nobis causa
Nota quod falsa causa allegata non vitiat dispensationem.  Sic et falsa causa non impedit religionem, supra, de conver. coniug., ex parte tua.  Et falsa demonstratio non perimit legatum, C. de fals. caus. adiec., etiam si; et ff. de condi. et demon., falsa demonstratio; et ff. de condi. et demon., cum tale § falsum; Inst. de legat. § huic proxima; et Inst. de legat., longe; et ff. de leg. 1, si sic § 1.  Item causa semel probata sive vera sive falsa, concessum ex illa causa non revocatur, Inst. qui ex quib. caus. man. non poss. § semel.  Sed contra videtur quod isti ex tali dispensatione non sunt securi, quia tacita veritate et falso suggesto, dispensatio est obtenta, unde non debet valere, supra, de rescript., super litteris; et expressum videtur infra, de sent. excom., cum pro causa, ubi de hoc; sic et in voto, et supra, de fide instrum., quod super; et 2. q. 3, si quem § notandum.  Arg. est in hoc quod dicit, dissimulare, quod falsa causa dispensandi in gradu prohibitio; sic 35. q. 8, de gradibus; et ff. de ritu nupt., qui in provincia.  Non credo quod valuisset ista dispensatio sic obtenta, nisi haec decretalis postea emanasset.  Et ita ex ista dissimulatione ex causa quae hic subiicitur licite poterant simul esse; alias non essent tuti.

X 4.14.07 Tua nos

 Multum favoris
Supra, de cond. appos., si conditiones; infra, qui matrim. acc. poss., videtur.

 Vel germanis
Et ita non est necesse incipere a stipite, sed sufficit a fratribus, supra, de testib., series; et supra, de testib., licet ex quadam, in princ.; et 35. q. 5, series; et infra, de divort., porro, ad fi.  Sic ergo patet quod omnes gradus et personae sunt denegandae, 35. q. 6, de parentela; supra, de testib., licet ex quadam.

 Aequipollentibus
Non refert an proprio nomine, vel per circumlocutionem expressam aliquid exprimatur, quod aequipolleat proprio nomini, supra, de testib., licet ex quadam; et ff. si cert. pet., certum.

X 4.14.08 Non debet

 Temporum
29. dist., sciendum; 3. dist., erit autem; 32. q. 4, quis ignoret; et 32. q. 4, obiiciuntur; et 23. q. 8, occidit; et supra, de transact., ex parte; et infra, de sent. excom., super eo vero.

 Mutavit
de poen. dist. 1, novit Deus; 22. q. 4, incommutabilis.

 In secundo et tertio
Ut melius intelligas hanc litteram, videas quid sit primum genus affinitatis, quid secundum et tertium genus.  Primum, secundum et tertium invenire debes per hanc regulam: persona addita personae per carnis copulam mutat genus, et non gradum.  Genus dico attinentiae, verbi gratia, ego et frater meus sumus consanguinei in primo gradu consanguinitatis.  Frater meus duxit uxorem.  Illa est persona addita personae per carnis copulam, illa mutat genus attinentiae, id est, alio genere attinentiae attinet mihi, quam frater meus, quia ille est mihi consanguineus, et illa est mihi affinis, sed non mutat gradum, quia sicut frater est mihi consanguineus in primo gradu, sic et illa mediante fratre meo, est mihi affinis in primo gradu primae affinitatis.  Ergo si vis habere primum genus affinitatis, adde per carnis copulam alicui de tua consanguinitate aliquam personam, et illa persona est affinis omnibus consanguineis viri sui, in primo genere affinitatis.  Et hoc genus tantum hodie prohibitionem habet, unde mortuo viro illius mulieris, puta fratre tuo, illa non potest habere aliquem de consanguinitate viri sui.  Ergo patet quod omnes consanguinei et consanguineae uxoris meae sunt mihi affines in primo genere affinitatis.  Si vis habere secundum genus affinitatis, adde personam per carnis copulam primo generi hoc modo: uxor fratris mei est mihi in primo genere affinitatis.  Mortuo fratre meo adde illi alium virum, et ille erit mihi affinis in secundo genere affinitatis, et ille secundum antiqua iura, mortua illa, non poterat accipere aliquam de consanguinitate prioris mariti, usque ad quartum gradum.  Et de isto secundo genere habes, 35. q. 3, de propinquis.  Sed hodie non prohibetur, ut hic dicitur.  Si vis habere tertium genus, adde personam personae per carnis copulam secundo generi, et sic habes tertium genus, verbi gratia, Seius fuit maritus relictae fratris tui, mortua illa relicta, maritus eius, qui est tibi in secundo genere, accipit aliam, illa est tibi in tertio genere, et illa olim mortuo viro suo, non poterat copulari alicui de consanguinitate tua, cum illa esset tibi, et consanguineis fratris tui in tertio genere usque ad secundum gradum; de hoc genere habes 35. q. 3, porro.  Et primum genus contrahitur tantum ex una parte, secundum et tertium genus quandoque ex una parte, ut in praedictis exemplis, quandoque ex utraque parte, ut in uxoribus duorum fratrum, quae sunt inter se in secundo genere ex utraque parte apposito altero fratre mortuo, sil illa copulatur alteri, ille erit in tertio genere uxori alterius fratris.  Primum genus dicitur, quia primo emanat de consanguinitate, vel quia una persona mediante contrahitur.  Secundum dicitur, quia secundo loco emanat post primum, vel quia duabus personis mediantibus.  Tertium quia in tertio loco, vel quia tribus personis mediantibus emanat; sic intellige quod hic dicitur.  Sed numquid publica honestas est sublata?  Videtur quod non, quia de ea nihil dixit.  Sed contra videtur per capitulum 35. q. 3, porro, ubi prohibetur secundum genus.  Et praeter istud impedimentum est ibi publica honestas, ut in uxoribus duorum fratrum, sive consobrinorum, sed secundum genus remotum est, ergo illa publica honestas.  Potest dici quod ubi publica honestas simul incidit in eundem casum cum secundo vel tertio genere, ut in uxoribus duorum fratrum sive consobrinorum, uno sublato tollitur et aliud per hanc constitutionem.  Quotiens enim vitium ex una etiam radice nascitur, consequens est ut una lege tollatur, C. de nupt., si libertam, in fi.; et ff. de iureiuran., duobus § colonus; et ff. arb. furt. caes., si colonus, arg.  Et alia publica honestas, ut soboles suscepta ex secundis nuptiis non copulanda cognationi viri prioris sublata est, ut statim dicit sequens littera.  Alias vero publica honestas adhuc est, supra, de despon. impub., duo.

 Secundis nuptiis
Hoc ita intellige, frater meus habet uxorem; eo mortuo relicta eius contrahebat cum secundo.  Soboles nata de illis secundis nuptiis non poterat olim copulari alicui de consanguinitate prioris mariti, et hoc propter publicae honestatis iustitiam, quae hodie sublata est in hoc casu.  In alio casu adhuc durat, ut dixi in sponsa de futuro, quia in matrimoniis non quid liceat, sed quid honestum est consideratur, ff. de ritu nupt., semper.  Et ideo frater impeditur sumere sponsam fratris habere non potest, supra, de spons., ad audientiam; et arg. ad hoc, ff. de adopt., qui in adoptionem.  Io. dixit quod publica honestas in omnibus est sublata, nisi in sponsa de futuro.  Ego intelligo esse tantum sublatam in casibus omnibus, qui hic ponuntur, et non in aliis.

 Revocantes
Gregorius tamen dixit, qui dissolvit haec genera affinitatis, negat verbum Dei in aeternum manere, 35. q. 10, fraternitatis, ultra medium, vers. fi.  Qualiter ergo Innocentius dissolvit?  Hoc intellige sine causa, et ab alio quam a successore Gregorii.

 De caetero
Sic ergo videtur quod matrimonium illorum qui ante constitutionem istam contraxerant in quinto vel in sexto gradu, non confirmetur hic, quia constitutiones matrimonii non trahuntur ad praeterita matrimonia, 35. q. 3, de incestis; et 31. dist., ante triennium.  Et generaliter constitutiones non trahuntur ad praeterita, nisi hoc ibi dicatur, supra, de consti., quoniam.  Sed pone quod post istam constitutionem publicatam simul steterunt scienter.  Dico quod hoc ipso intelliguntur ratum habere matrimonium, arg. supra, de coniug. serv., proposuit; et supra, de despon. impub., litteras; et supra, de despon. impub., accessit; et ff. de ritu nupt., si quis in senatorio.  Quia et si primus consensus nullus fuit, postea potest confirmari, in Auth. de nupti. § si vero ab initio, coll. 4.  Sed videtur quod verba necessaria sint, supra, de spons., tuae fraternitati; et 29. q. 2, si quis ingenuus; et novus consensus requiritur, supra, de eo qui dux. in matr. quam pol. per adult., veniens.  Nisi expresse consentiat, antiquus consensus videtur perdurare, qui nullus fuit, ff. de preca., sed si manente; ff. de recepti., si cum dies, in princ.; et ff. de recepti., Labeo § penulti.; ff. de ver. oblig., stipulatio non potest § si quis simpliciter, vers. cum adiicit.  Io. dicit quod pro matrimonio standum est, ex quo ex certa scientia post publicatam constitutionem simul steterunt, ipso enim facto matrimonium inducitur, saltem praesumptum.  Ber.

 Quatuor sunt humores
De quibus habes supra, de celeb. miss., in quadam, in fi.

 Nulla longinquitate
Et ita nulla praescriptio currit contra matrimonium, sicut olim currebat.  Et sic contra votum nulla currit praescriptio, 33. q. 5, quod Deo pari; et supra, de regular., sicut nobis, in fi.

 Infelicem
Sic supra, de consuet., cum tanto; et supra, de consuet., quanto; et infra, de simon., non satis; et infra, de simon., cum in ecclesiae.

X 4.14.09 Vir qui

 Quarto
Idem esset si tertio vel secundo, secundum regulam sequentem, quia nihil attinet ei, qui est ex alia linea in quinto, licet magis appropinquet communi parenti.

 Approbatam
Nota quod regula a magistris tradita, approbatur hic a iure, et sic pro iure servabimus regulam istam, arg. supra, de cons. et affin., quod dilectio.

 Remotior
Si vis scire in quo gradu aliquae dua personae diversarum linearum sibi attineant, recurre ad communem stipitem sive parentem a quo descenderunt.  Et descende aequaliter computando per ambas lineas, quousque altera illarum primo occurrat.  Et si ambae simul occurrant, erunt in eodem gradu primo, secundo, tertio vel quarto, et istae personae quae aequaliter descendunt, non dicuntur distare a gradu, sed potius sunt in gradu aequali descendente a communi stipite aequaliter.  Et si sunt infra quartum gradum, non possunt matrimonialiter coniungi.  Sed si una primo occurrit quam altera, descende per lineam alterius usque ad illam.  Et semper post illum gradum, in quo occurrit prima persona, additur gradus pro numero personarum.  Et sic habebis quoto gradu una distat ab altera, et istae personae non dicuntur esse in gradu, sed distant gradu, sicut istae personae de quibus hic dicitur, cum una distet quarto gradu, et alia quinto a communi parente, quod planum est videre.  Et quoto gradu remotior persona distat a communi parente, toto distat a quolibet alio descendente per aliam lineam, verbi gratia, communis parens istorum fuit Petrus, eius filii fuerunt Martinus et Berta, qui sunt in primo gradu.  De Martino descendit Ioannes, de Berta ex alia parte natus fuit Robertus, qui Ioannes et Robertus sunt in secundo gradu aequaliter descendentes a Petro.  De Ioanne natus est Stephanus.  De Roberto est Albertus natus, qui sunt in tertio gradu, et aequaliter descendunt a Petro tertio gradu, scilicet, de Stephano natus est vir iste, de quo hic quaeritur.  De Alberto natus est Titius, qui est in quarto gradu cum viro isto, aequaliter distantes a Petro.  Primo loco occurrit tibi vir iste, qui quarto gardu distat a Petro, et sic est ultima persona in consanguinitate Petri ex una linea, et Titius ex alia linea.  De Titio nata est haec mulier, de qua hic quaeritur.  Et distat quinto gradu a Petro, et sic exivit iam consanguinitatem Petri.  Ergo eodem gradu distat a Martino, Ioanne, Stephano, et ab isto viro, videlicet, filio Stephani.  Ideoque recte potest illum habere in virum, et quemlibet descendentem a Petro per aliam lineam posset accipere, cum omnes illa personae huic sint in quinto gradu.  Hoc in arbore melius videtur.

