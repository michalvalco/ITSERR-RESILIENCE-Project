X 3.26 DE TESTAMENTIS ET ULTIMIS VOLUNTATIBUS

X 3.26.01 Quorundam ad nos

 Octo unciis
Id est, in duabus partibus hereditatis, quae dicitur as et in duodecim uncias dividitur, Inst. de hered. instit. § hereditas.  Tanc.

 Hortamur
Id est, praecipimus.

 Hoc
Id est, testamentum tuum.  Tanc.

 Patiaris
Hoc non habebit locum in rebus ab episcopo alienatis, si ecclesia agnoscat hereditatem illius, tenetur tunc ratum habere quod fecit, pro ea parte pro qua est heres, 12. q. 2, episcopus qui filios; ff. de regul. iur., ex qua persona; C. de reb. alien., venditrici.  Nisi fecerit ecclesia inventarium.  Tunc enim non tenetur nisi in quantum vires hereditatis se extendunt, C. de iure delib., scimus § sin autem locis.

 Ante
Simile 28. dist., de Syracusanae; 12. q. 5, nulli; C. de episc. et cler., authen. licentiam; et C. de episc. et cler., authen. prohibitum.

 Habuisse
Hoc ideo dicit, quia renunciavit propriis, vel quicquid postea habuit, totum fuit contemplatione ecclesiae et non personae acquisitum.  Ala.

 Acquisivisse
Intuitu ecclesiae vel de rebus eius.  Secus est de aliis, 12. q. 3, quicumque; et 12. q. 5, fixum; et infra, de testamen., quia nos.  Ber.

X 3.26.02 Quia ingredientibus

 Testamento
Testamentum est testatio mentis qua disponitur quid de rebus suis aliquis velit fieri post suum decessum, 13. q. 2, placuit § sed aliud; infra, de celeb. miss., cum Marthae; Inst. de testam. ordin., in princ.  Tanc.

 Legata
Legatum est donatio quaedam a testatore relicta ab herede praestanda, Inst. de legat. § 1.

 Ex consuetudine
Hic consuetudo non prodest, quia non quid fiat, sed quid fieri debeat, considerandum est, 12. q. 2, gloria episcopi; et supra, de elect., cum causam; et ff. de off. praes., sed licet.  Et factum usurpatum praescriptionem non inducit, 93. dist., illud; 16. q. 3, licet.  Et in talibus nullus numerus defendit annorum, 33. q. 5, quod Deo pari.

 Ordinata
Id est, benedicta vel consecrata, quia abbatissa vel monialis non recipit ordinem propter utilitatem sexus, arg. infra, de poenit. et remiss., nova.

 Forte
Non est nota dubitationis sed assertionis, 13. q. 2, habent; et in Evangelio: si cognovissetis me, forsitan et patrem meum etc.; ff. de rei vend., item si § 1; et ff. de recepti., si duo; et ff. de procur., si filiusfamilias; de poen. dist. 1, quamobrem; 33. q. 2, admonere; supra, de procurat., tuae.  Vincen.

 Praeiudicium
Votum enim praescriptione non tollitur, 33. q. 5, quod Deo pari.

 Competere
Ipso enim ingressu se et sua dedicavit Deo, 19. q. 3, quia ingredientibus, et est pars huius; C. de sacro. eccl., authen. si qua mulier; et C. de sacro. eccl., authen. ingressi; 12. q. 1, nolo; et 12. q. 1, non dicatis.  Ber.

X 3.26.03 Nos quidem

 Elogio
Id est, testamento, C. de testament., iubemus.

 Protrahitur
Id est, differtur.

 Infra annum
Infra annum debet mandari executioni voluntas testatoris, C. de fideicomm., authen. hoc amplius; et hic, et in Auth. de eccl. titul. § si quis aedificatione, coll. 9.

 In loco
Demonstrato vel comprehenso a defuncto.  Si enim de loco incertus sit, non videtur obligatus ad faciendum, sicut in promissore liquidum est, ff. de eo quod cert. loc. dar. op., ideo § si quis insulam; et ff. de ver. oblig., qui insulam.  Nisi aliud quid dicatur, tum causa religionis, tum extremae voluntatis favore.  Io. et Laur.  Alii dicunt quod si incertus est locus ubi debuit aedificari, ad hanc causam relictum, fieret caducum, C. de caduc. toll., et nomen § si vero; ff. de donation., si cum filius § ulti.  Et ideo dicitur hic, in loco quo constitutum fuerat.  Tanc. dicit quod non erat caducum, quia testamenta sunt interpretanda largissime, supra, de dona., cum dilecti, in fi.  Et res ad pias causas relictae, liberae sunt a lucrativorum inscriptionibus, 23. q. 8, tributum § quamvis; et in 23. q. 8, sancimus.

 Leges
C. de episc. et cler., nulli.  Ibi habes quod episcopus debet illud facere.

X 3.26.04 Indicante

 Nudis verbis
Tale legatum etiam valet secundum leges, C. de fideicomm., quaestionem.  Et est arg. quod per nuda verba quis obligatur, arg. 12. q. 2, quicumque; 22. q. 5, quacumque; 22. q. 5, iuramenti; et C. de suffrag., si qui.

 Monasterio
Pone quod reliquit monasterio sanctae Mariae x., sed non detrminavit cui, cum sint plura monasteria sanctae Mariae, dabitur pauperiori, in Auth. de eccl. titul. § si quis in nomine, coll. 9.  Item pone quod plures habeat scutelas, sed una est melior alia, cuius est optio?  Potest dici quod legatarii, ff. de leg. 1, si domus; et melius ff. de leg. 1, qui duos.  Sed contra ff. de leg. 1, si quis a filio § si quis, scilicet quod heredis est electio; et C. de condi. indeb., si quis servum; ff. de leg. 1, legato; et ff. de servitu. rust. praed., si via, quibus statur.  Contraria loquuntur quando heres in mora est.  Item pone quod legavit servum in fuga constitutum, cuius expensis quaeritur?  Videtur quod legatarii, quia ad ipsum spectat emolumentum, ergo et onus, C. de caduc. toll., et nomen § pro secundo, in fi.  Immo heredis, ff. de leg. 1, cum servus; et ff. de leg. 1, sed si res aliena.  Laur.

X 3.26.05 Filius noster

 Filius noster
Sed quid ad eum, cum res essent alienae?  Forte intererat ipsius, quia res ipsae depositae fuerunt penes patrem suum vel pignori obligatae.  Ala.

 Alieni
Cum quis scienter legat alienum, tunc heres tenetur res redimere vel legatario pretium dare, si res sit talis quae vendi possit, alias non, Inst. de legat. § non solum; et Inst. de legat. § quod autem.  Si ignoranter legat rem alienam, non valet legatum, nisi cum legatur coniunctae personae, C. de legat., cum alienam.  Et legatarius debet probare scientiam, ut in Inst. de legat. § quod autem; et ff. de probation., verius.  Tanc.

 Alienam
Scienter.

 Restituere
De benignitate canonica, 17. q. 4, quicumque.  De iure stricto non tenebatur reddere iuxta praemissam districtionem.  Tanc.  Immo reddere tenebatur, sed poterat agere contra heredem si scienter res illas legasset.  Ber.

X 3.26.06 Si heredes

 Adimpleverint
Infra annum, C. de fideicomm., authen. hoc amplius; supra, de testamen., nos quidem.

 Ab episcopo
C. de testament., consulta divalia, contra.  Solutio: publicatio testamenti non pertinet ad episcopum, ut ibi dicitur.  Pertinet tamen ad eum testamenti defensio sive executio testamenti, ut voluntas defuncti servetur, ff. de pet. hered., hereditas § si defuncto.  Arg. supra, de testamen., nos quidem; et infra, de testamen., Ioannes.  Et hoc praecipue in his quae ad pias causas relinquuntur, infra, de testamen., tua.

 Interdicatur
Secundum legem antiquam heres qui non adimplebat voluntatem defuncti, privabatur omni successione, C. de fideicomm., quaestionem; et 11. q. 1, Sylvester.  Hodie autem tenet hoc in extraneo herede.  Sed filius institutus heres non adimplens voluntatem defuncti, privatur successione, relicta tantum sibi legitima, C. de fideicomm., authen. hoc amplius.  Et praevalet lex in hoc casu canoni.  In hoc tamen videtur Innocentius concordare praedicto canoni 11. q. 1, Sylvester, et huic decretali infra, de voto et vot. redem., licet, in fi., ubi de hoc.  Sed illud ideo contingit, quia regnum dividi non potest, sicut nec aliae dignitates, supra, de praeben., maioribus; et in constitutio Friderici de feudis § praeterea.  Ber.  Et hic non dicitur expresse quod priventur heredes, sed interdicatur eis quicquid relictum est, ut sic indirecte compellantur adimplere voluntatem defuncti.  Vel reducitur ad auctoritatem, ut saltem reservetur heredibus legitima, ut in Auth. de hered. et Falc. § primum, coll. 1; et in Auth. de hered. et Falc. § si quis non implens, coll. 1.  Alia authentica videtur dicere quod heres qui relicta ad pias causas conferre distulerit, totum amittere debet, in Auth. de eccl. titul. § si quis autem pro redemptione, vers. si autem qui, coll. 9.  Et in isto casu potest intelligi haec decretalis.  Et hoc intellige in extraneo herede.  Ber.

X 3.26.07 Cum in officiis

 Teneamur
Donatarius enim donatori naturaliter est obligatus ad antidora, ff. de pet. hered., sed et si lege § consuluit; 8. q. 1, illud.  Ala.

 Acquisita
Quod enim acquirit sacerdos vel quilibet alius clericus intuitu ecclesiae, ad ecclesiam pertinet, supra, de testamen., quorundam; et infra, de testamen., ad haec; et infra, de testamen., quia nos; et ff. de castr. pecul., castrense; et 12. q. 3, placuit; et 12. q. 3, quicumque, de quibus canonibus hic loquitur.  Tanc.

 Canonibus
12. q. 2, placuit; et 12. q. 2, quicumque; et 12. q. 5, obitum; et 12. q. 5, quasi per totum.

 Penes ecclesias
Sic infra, de testamen., ad haec.

X 3.26.08 Ad haec

 De mobilibus
Multo fortius nec de immobilibus.  Ala.

 Non possunt
In morte tamen possunt largiri tam consanguineis quam aliis extraneis intuitu servitii recepti de mobilibus, infra, de testamen., relatum est 2 § licet; et 12. q. 2, ecclesiasticis.  Tanc.

 Erogare
Arg. quod admittitur quis una via, quamvis alia repellatur, 1. q. 2, placuit; ff. de inoffic. testam., Papinianus § si quis.  Arg. contra supra, de procurat., tuae, ubi de hoc; et ff. de admin. tut., scire; et ff. de bon. libert., quaeritur.

X 3.26.09 Quia nos

 Disponere
12. q. 3, placuit; et 12. q. 3, quicumque; et infra, de testamen., relatum est 2 § caeterum; et infra, de testamen., requisisti § illud.  Ber.

 Testamentum
Clerici enim de rebus ecclesiae nullum possunt facere testamentum, cum eorum proprietas non sit sua, cum solum usum habeant.  Sed tantum victu et vestitu contenti esse debent, 12. q. 1, clericus qui; et 12. q. 1, duo; et 10. q. 2, episcopus.  Et totum superfluum erogandum est pauperibus, 12. q. 1, si privatum.  Moderatam tamen donationem causa servitii recepti facere possunt, infra, de testamen., relatum est 2 § licet.  Cum quasi filiofamilias comparetur, qui non potest facere testamentum nisi de castrensi peculio, C. de assessor., nemo ex his; et C. de advoc. div. iud., fori.  Ber.

X 3.26.10 Cum esses

 Leges
C. de testament., si unus; C. de testament., et ab antiquis; et C. de testament., hac consultissima.  Ber.

 Scriptum
In lege Mosaica et in Evangelio, 2. q. 4, placuit; et supra, de testib., licet universis.

 Improbamus
Super relictis ecclesiae.  Decretalis ista intelligitur per sequentem, quia de eodem facto et eiusdem loci loquuntur.  Nam in his quae pietatis causa relinquuntur, minus solemnis voluntas sufficit sicut et inter liberos, C. de testament., hac consultissima § ex imperfecto; C. fam. ercis., inter omnes; et C. de fideicomm., quaestionem.  In his enim cessat Falcidia, C. ad leg. Falc., authen. similiter; et in Auth. de eccl. titul. § sin autem, coll. 9.  In his canonica portio non deducitur, infra, de testamen., de his.  Quidam tamen dicunt quod per hoc capitulum quod generaliter loquitur, derogatur omnibus legibus quae dicunt minus solmnem voluntatem non valere, quod non credo, quia non est versimile quod dominus Papa voluerit unico verbo legibus derogare, arg. C. de inoffic. testam., si quando; et supra, de elect., ecclesia vestra 2.  Nec forte potest tollere leges quantum ad eos qui non sunt de sua temporali iurisdictione, arg. supra, de appell., si duobus; et supra, de iudic., novit.  Quae leges ne quid falsitas in testamento committeretur, voluerunt quod certus numerus testium adhiberetur, C. de fideicomm., quaestionem.  Ita etiam credo quod istud locum habeat super relictis ecclesiae, sive ad pias causas favore religionis, infra, de testamen., relatum est 1.  Sic non derogabitur legibus.  Vel dic quod Papa statuit hoc tantum in his observandum in quibus habet temporalem iurisdictionem, quia quantum ad illos potuit legibus derogare.  Civitas ista Velletrensis pertinet ad Papam quo ad utramque iurisdictionem.  Sed verius videtur quod primo dixi.  Alii volunt dicere quod si agatur in foro saeculari, servanda est legalis solemnitas.  Si in ecclesiastico, stabitur istis decretalibus.  Sed prius dictum magis placet.

 Sub interminatione
Et ita videtur quod qui contra faciat, sit exommunicatus, supra, de loc. et cond., ex rescripto.  Quam decretalem tenemus canonem latae sententiae, et sunt ibi quasi eadem verba, quae et in 63. dist., Salonitanae.  Arg. contra infra, de iure patron., relatum, in fi., ubi de hoc.  Non credo quod sit canon latae sententiae sed ferendae per capitulum infra, de iure patron., relatum.  Ber.

X 3.26.11 Relatum est

 Relictis ecclesiae
Ad hunc casum restringe capitulum proximum supra, de testamen., cum esses, in quo favore ecclesiae sufficiunt duo vel tres testes.  Tanc.

 Decretorum
Quae dicunt quod in ore duorum vel trium testium stat omne verbum, 2. q. 4 § quod vero; et 2. q. 4, placuit; et 48. dist., quoniam multa.  Sic nota causas ultimae voluntatis defunctorum ad ecclesiasticum iudicem pertinere, quod verum est in relictis ecclesiae et pauperibus, 13. q. 2, clerici; et 13. q. 2, qui oblationem; C. de episc. et cler., nulli licere.  Per quae capitula confirmatur quod dixi supra, de testamen., cum esses, quod tantum de relictis ad pias causas intelligendum est quod hic et ibi dicitur.  Ber.

X 3.26.12 Relatum est

 Lateranensi concilio
Supra, de testamen., cum in officiis.

 Bona
Arg. indefinite dictum generaliter accipiendum, 19. dist., si Romanorum; infra, de privileg., quia circa; infra, de verb. sign., cum tibi; et infra, de verb. sign., quaerenti; et ff. de contrah. empt., si res ita; et ff. de servitu. urb. praed., si servitus.

 Remanere
Sic 12. q. 2, per totum.

 Non episcopus
Qui tamen est in ecclesia, et ecclesia in episcopo, 7. q. 1, scire.

 Congregatio
Hoc bene dicitur, 12. q. 2, de laicis; et C. de hered. decur., si quis navicularius; C. de hered. decur., universis.  Laur.

 Unus est
Sed numquid bona episcopi debet devolvi ad collegium maioris ecclesiae moriente episcopo?  Dicas quod non, immo reservanda sunt successori, 12. q. 2, haec huius placiti; et 12. q. 2, de laicis; et 12. q. 2, illud.  Numquid est idem in bonis archidiaconi?  Dicunt quidam quod non, sed collegio ecclesiae devolvuntur.  Alii dicunt et melius si bona archidiaconatus distincta sunt et divisa a rebus canonicorum, tunc successori servari debent, arg. supra, de rescript., edoceri.  Si vero communia sunt omnia bona archidiaconi et canonicorum, tunc ad capitulum devolvuntur, arg. 12. q. 2, quia cognovimus; et infra, de decim., cum in tua; et 8. dist., quae contra mores.  Tanc.

 Conferantur
Sic supra, de testamen., ad haec.  Non ita amare istud prohibitum est, sicut dicit lex de donatione inter virum et uxorem, ff. de donat. inter vir. et uxor., si id quod § si quis servi operas.  Laur.

 Pro arbitrio
Supra, de testamen., quia nos.

 Congruam
Ut ei plus detur, a qua plus percepit.  Videtur tamen attendendum utrum uni etiam plus servierit quam alteri, arg. supra, de feud., insinuatione; et arg. supra, de praeben., cum secundum Apostolum, ubi dicit: qui altario servit, vivere debet de altari.  Ergo si non servivit, vel si parum servivit, plus ei tenetur restituere.  Laur.

X 3.26.13 Cum tibi

 In secunda
Primam habes infra, de verb. sign., cum tibi.

 Dispositionem
Licet de benignitate canonica videatur testamentum fecisse, re vera non est testatus, quia nullum est testamentum ubi nomen heredis non exprimitur, C. de testament., iubemus § quod si non fuerit observatum, circa fi.; et ff. de his quae in testam. del., proxime.  Et institutio heredis totius testamenti est fundamentum, ut Inst. de legat. § ante heredis.  Sed sicut nutu possunt aliqua relinqui, C. de fideicomm., et in epistola; ff. de leg. 3, nutu.  Et sicut nutu deprehenditur voluntas obmutescentis, 26. q. 6, qui recedunt.  Sic de nutu de aequitate canonica fit testamentum, sicut et sufficit ad locutionem alterius, quod quis annuat testibus praesentibus, et dicitur decedere testatus, et tale testamentum dicitur nuncupativum, C. qui testam. fac. pot., hac consultissima.  Licite ergo potest quis voluntati alterius committere factionem testamenti sui, id est, an quis ei heres.  Distinguitur tamen quia aut in voluntatem heredis committo factionem testamenti, aut in voluntatem alterius.  Si in voluntatem heredis licite possum, licet expresse eius voluntati committam, ff. de condi. insti., verba haec.  Sed si confero in expressam voluntatem alterius, non valet, ut si dicam: instituo heredem, quem Titus voluerit, ff. de hered. instit., illa institutio; et ff. de hered. instit., si quis Sempronium; et ff. de hered. instit., captatorias.  Immo captatoria, id est, adulatoria appellatur talis institutio, C. de re milit., captatorias.  Secus si tacite, ff. de hered. instit., illae autem institutiones.  Ut si dicam: instituo te heredem, si Titius ascenderit Capitolium, ut ff. de hered. instit., si quis Sempronium; et ff. de condi. et demon., nonnumquam.  Sed legatum potest committi arbitrio alterius tacite, ff. de leg. 2, in arbitrium.  Sed alterius arbitrio expresse non potest committi, ff. de leg. 1, captatoriae; et ff. de leg. 2, in arbitrium.  Et in certae personae bene possunt institui heredes, ut instituo pauperes heredes, C. de episc. et cler., si quis ad declinandam; et C. de episc. et cler., nulli.  Io.

X 3.26.14 Officii

 Legitimam
Quae secundum variam locorum consuetudinem caria est et diversa, infra, de sepult., certificari.  Vincen.

 Conditione
Conditio quid sit et modus, tractatur infra, de cond. appos., verum.

 Renunciasse
ff. de inoffic. testam., si pars § ulti.; et ff. de inoffic. testam., etiam si; et ff. de inoffic. testam., si exheredatus; et C. de inoffic. testam., parentibus.  Ber.

 Absolute
Cum enim absolute relinquit, potest episcopus utramque consequi, infra, de testamen., requisisti.  Et videtur hoc notare, quia si episcopus dedit simpliciter aliquod beneficium ei qui prius habebat aliud, non videtur ei prius ademisse, ff. ad municip., municeps.  Laur.

 Vendicare
Arg. quod recipiendo unum, non intelligitur alii renunciasse, nisi hoc sit dictum, ff. de act. et oblig., quotiens.  Sic uxor recipiens legatum, non intelligitur renunciasse doti, C. de rei uxor. act., rem § sciendum; arg. C. de pac. convent., si mulier.  Arg. contra ff. de inoffic. testam., si exheredatus; et ff. ad leg. Falc., si debitor.

 Constiterit
Etiam apponendo conditionem.  Aut si ipsam acceptaverit, si postea de fraude constiterit, quia non potuit testator auferre illam partem episcopo, quae ei ex constitutione debetur, infra, de testamen., requisisti.

 Fraudaretur
Videtur tamen quod agere debeat ad supplementum episcopus in hoc casu, si minus ei reliquit legitima portione, C. de inoffic. testam., si quando § generaliter; et C. de inoffic. testam., omnimodo.  Quia non admittit gravamen ista portio, sicut nec quarta debita de iure naturae, arg. ff. de adopt., si arrogator § sed an impuberi.  Laur.

 Canone
Loquitur de illis canonibus, 10. q. 1, decrevimus; et 10. q. 1, de his.

 Indulgentiis
Infra, de sepult., in nostra; et infra, de testamen., de his.  Ber.

X 3.26.15 Requisisti

 Tertiam
10. q. 1, decrevimus; et 10. q. 1, de his; et infra, de sepult., nos instituta.  Ber.

 Quartam
12. q. 2, nobis concesso; et 12. q. 2, quatuor; et infra, de sepult., cum super.  Quandoque etiam medietas appellatur, infra, de sepult., relatum; et 10. q. 1, antiquos.  In his enim loci consuetudo servanda est, infra, de sepult., certificari.  Capitula tamen quae dicunt res ecclesiae dividendas in quatuor partes, de matricibus ecclesiis loquuntur.  Vincen.

 Et ecclesiae
Coniunctim.

 Illud ecclesiae
Separatim.

 Praesumitur
Praesumptione iuris, non de iure.  Unde probatio in contrarium admittitur, puta si longa et magna fuit dilectio, 12. q. 3, quicumque.  Sed econverso si relinquitur a propinquo, praesumitur relictum intuitu personae, infra eodem capitulo, vers. si vero ecclesiae; et supra, de testamen., quia nos; 12. q. 3, placuit.

 Aliquid ecclesiae
Hic exemplificat secundum membrum distinctionis.  Ber.

 Episcopi
Id est, proprium.

 Secus autem exprimat
Sed quae est ratio diversitatis, quod quando relinquitur aliquid ecclesiae tantum, quod episcopus habet inde suam partem.  Et si relinquatur episcopo tantum, ecclesia nihil habet, cum episcopus sit in ecclesia et ecclesia in episcopo, 7. q. 1, scire?  Laur. dixit hoc evenire propter iuris impossibilitatem, quoniam ius non offenditur si episcopo legetur tantum, sed si tantum legaretur ecclesiae, secluso episcopo, ex hoc offenditur ius, arg. ff. de leg. 1, nemo potest.  Vel potest dici quod nomine ecclesiae intelligitur episcopus tamquam caput, supra, de his quae fi. a prael., novit.  Et cum scribitur capitulo, scribitur decano, qui est caput capituli, supra, de concess. praeben., post electionem.  Sicut qui praeest exercitui, de ipso exercitu intelligitur, ff. de his qui not. infam., quod ait praetor; ff. quan. appel. sit, si quidem § si praeses.  Et appellatione familiae princeps continetur, ff. de ver. sig., familiae.  Nomine vero episcopi quandoque non intelligitur ecclesia, ut in eo qui renunciavit episcopatui, supra, de translat., inter corporalia; et supra, de renunciat., litteras.  Et cum aliquid datur ecclesiae, nullae personae determinatae intelligitur dari.  Ergo episcopus inde habere debet partem, cum sit caput ecclesiae.  Sed cum relinquitur tantum episcopo, intuitu tantum personae ipsius relictum intelligitur.  Et ideo ecclesia nihil inde habebit, immo episcopus inde potest facere testamentum, supra, de testamen., quia nos.

 Constitutionem canonis
12. q. 3, pontifices; arg. 10. q. 1, sic quidam; et 16. q. 1, ad hoc.  Sic nemo facere potest quod in testamento suo leges locum habere non possint, ff. de leg. 1, nemo potest; ff. de pacti., inter debitorem; et ff. de pacti., ius publicum; ff. ad leg. Falc., quod de bonis, 1. resp.; C. de condi. insert., cum patrem; supra, de for. compet., si diligenti; infra, de sent. excom., contingit 1; et infra, de testamen., tua.

 Nec est
Hic respondet tacitae quaestioni, quae posset fieri per canonem illum, 12. q. 3, pontifices, cuius verba hic ponitur.  Et haec distinctio sumitur ab illo canone.  Et licet relinquatur episcopo sub proprio nomine, praesumitur tamen intuitu ecclesiae relictum esse, ff. de ann. legat., annua.  Quod intelligitur circa relicta in ultima voluntate ab extraneo.  Secus si aliquid detur episcopo inter vivos, quia tunc praesumitur intuitu amicitiae datum aliquid, puta si longa dilectio et amicitia fuit inter eos, vel propter spem alicuius remunerationis.  Arg. contra 12. q. 2, sancimus; et 12. q. 2, mos est.  Item aliud est dicere relinquo hoc ecclesiae, et aliud relinquo hoc canonicis: in primo casu relinquitur ecclesiae, in secundo non.  Arg. contra ff. de reb. dub., civibus.  Io.  ff. de condi. et demon., municipibus.  Hoc verum est, scilicet quod dicitur in capitulo 12. q. 3, pontifices, scilicet quod ecclesia habeat partem suam de his quae legantur episcopi.  Et illud, hoc, non referas ad proximum dictum sed ad superius.

 A propinquo
Usque ad quartum gradum, C. de episc. et cler., authen. licentiam; et in Auth. de eccl. titul. § interdicimus, coll. 9; et infra, de cons. et affin., non debet.  Quidam dicunt usque ad septimum, cum canon distinguat hic, ut 12. q. 3, placuit; et 12. q. 3, quicumque; et supra, de testamen., quia nos.  Vincen.

 Personae
Quare nihil debetur ecclesiae, arg. ff. de pet. hered., item veniunt § item non solum.

 Quod si
Tertium membrum distinctionis.  Tanc.

 Si vero
Quartum membrum distinctionis.

 Dispositione
Favore ultimae voluntatis, 13. q. 2, si fur; ff. pro soc., cum duobus, alias incipit ff. pro soc., si fratres § idem respondeo.  Io.

 Contenti
Supra, de testamen., officii.

 Decens est
Sed non necessarium.  Decens enim est ut pro modico non contendat, ff. locat. et conduct., si merces § vis maior; et ff. locat. et conduct., habitatores.  Et ideo multum operatur repetitio verbi, hoc, scilicet cum dicitur: relinquo hoc episcopo et relinquo illud ecclesiae.  Laur.

 Legatur
Quia hoc est eius praecipuum, et dividi debet illud cum ecclesia cathedrali.  Vincen.

 Canonicam
Scilicet tertiam vel quartam, ut dicitur in principio capituli, et supra, de testamen., officii.

 Non est
Haec est ratio quare secus est.  Ber.

 Quanta est
Argumentum quod non dicitur de gremio ecclesiae qui eligitur de minoribus ecclesiis, licet sit eiusdem civitatis, arg. infra, de verb. sign., cum clerici.

 Acquirit
18. q. 1, statutum.

 Illud autem
Quod sequitur.

 Habentem
Sive habeat beneficium ecclesiasticum sive non.  Vincen.

 In vita eius
Post mortem bene si intestatus decedat, arg. infra, de succ. ab intest., cum dilectus.  Ita tamen quod non habeat propinquos, 12. q. 5, quicumque.  Et in Auth. de eccl. titul. § si quis autem, coll. 9; et 12. q. 1, sint manifestae; et 12. q. 2, episcopus qui filios.

X 3.26.16 Raynutius

 Ex uxorem nomine Adelasiam
Matrem puellarum de quibus sequitur.  Hereditas Raynutii valuit quinquagintaquatuor computatis dote, domo et horto, in quibus Alterocha fuit instituta heres.

 Relinquens
Si nihil sibi in testamento reliquisset, non valuisset testamentum, C. de inoffic. testam., omnimodo; et C. de inoffic. testam., quae nuper.  Et tam dotem quam legatum computabit in legitima, C. de inoffic. testam., quoniam in prioribus; et C. de inoffic. testam., si quando; et C. de inoffic. testam., generaliter.  Et si non sufficeret, agere posset ad supplementum, ut in legibus praedictis, et C. de inoffic. testam., quoniam novella; et C. de inoffic. testam., si quando § et generaliter.  Et quod dicit, relinquens, intellige quod instituti eam heredem sibi in illis rebus, alias non valuisset testamentum iure novissimo, in Auth. ut cum de appellation. cog. § aliud quoque, coll. 8; et in Auth. ut cum de appellation. cog. § hoc autem, coll. 8; in Auth. de trient. et semiss. § frequenter, coll. 3.  Concordant praedictis legibus veteribus, sed standum est illi in Auth. ut cum de appellation. cog., tamquam posteriori.  C. de inoffic. testam., sunt illae duae authenticae.  Et tales qui in certis rebus instituuntur, loco legatarii habentur nec tenentur creditoribus, C. de hered. instit., quotiens.

 Si absque liberis
Ex hoc videtur quod haec substitutio fuerit compendiosa, scilicet quandocumque decederet sine liberis, ei succederet soror cum sobole.  Unde nota quod est quaedam substitutio vulgaris, quaedam pupillaris, quaedam exemplaris, quaedam compendiosa.  Et tales substitutiones dicuntur directae.  Item est et fideicommissaria.  Substitutio vulgaris est quae ab omnibus vulgaribus sit, et fit sub hac forma: instituo te heredem, et si tu non eris heres, ille sit heres, Inst. de vulg. substit., in princ.  Et expirat adita hereditate, C. de impub. et al. subst., post aditam.  Pupillaris est quae fit talibus verbis: filius meus heres esto, et si tu non eris heres, vel si eris heres, et infra tempus pubertatis decesseris, ille sit heres, Inst. de pupil. sub., in princ.  Haec autem expirat adveniente pubertate, Inst. de pupil. sub. § masculo; et ff. de vulg. et pup., in pupillari.  Exemplaris est quae fit ad exemplum pupillaris, quae fit furioso in his verbis: si filius meus decesserit priusquam pervenerit ad sanam mentem, ille sit heres, C. de impub. et al. subst., humanitatis; et Inst. de pupil. sub. § 1.  Haec similiter expirat eo redeunte ad sanam mentem, Inst. de pupil. sub. § qua ratione.  Compendiosa fit talibus verbis: quandocumque filius meus decesserit, ille sit heres, C. de impub. et al. subst., precibus.  Fideicommissaria dicitur quae fit sic: instituo te heredem et rogo te ut hereditatem restituas Titio tali die vel sub tali conditione, scilicet si decesseris sine filiis.  Et ita substitutio potest fieri per volo, mano vel rogo.  Et haec substitutio potest fieri a quocumque et cuicumque ante pubertatem et post, Inst. de pupil. sub. § ulti.; et ff. de vulg. et pup., coheredi § cum filiae.  Talis fuit substitutio ista, et substitutio vulgaris expirat quam cito adita est hereditas, C. de impub. et al. subst., post aditam.  Pupillaris statim expirat post tempus pubertatis, Inst. de pupil. sub., in princ.; et ff. de vulg. et pup., in pupillari.  Haec fuit fideicommissaria substitutio, sive precaria in casu huius decretalis.  Io.  Et hoc incertum conditionis potuit soror remittere sorori, licet sit contra voluntatem testatoris, C. de pacti., condicionis; et C. de pacti., cum proponas.  Et hoc propter removendum votum captandae mortis, C. de transaction., de fideicommisso.  Nec potest alienare taliter gravatus, C. commun. de legat., si duobus § sed quia nostra; et C. commun. de legat., si duobus § sed in omnibus; et C. commun. de legat., authen. res quae, nisi in casibus in authentica ibi positis.  Libertatem tamen praestare potest pretio soluto, ff. ad Trebel., quidam § ulti.  Nec diceretur mori sine liberis, si monasterio dederit se et sua, supra, de probat., in praesentia, ubi de hoc.  Vincen.

 Filium ex eo
Qui decessit ea viva.  Et ita perinde est ac si non fuisset, infra, de verb. sign., nam et ego.  Cum mortis tempore liberos non haberet, ff. ad Trebel., ex facto § si quis autem susceperit.  Nec habuit ex illo nepotem supervenientem, quia tunc idem esset ac si haberet filium, C. de condi. insert., cum testatorem; et C. ad Trebel., iubemus § sin autem.  Vincen.

 Est defuncta
Et intellige quod ipsa instituit maritum, et tunc soror admittitur ex causa fideicommissi, ut sequitur infra.  Si vero non instituisset eum, tunc peteret soror totam hereditatem ab intestato, C. de fideicomm., si in persona.  Et maritus non fuit indignus, alias non tenuisset institutio, C. de inoffic. testam., fratres.  Vincen.

 Possedit
Per hoc notatur quod Petro vivente mota fuit quaestio ei, et lis etiam contestata, ut infra sequitur.

 Clausit
Lite prius contestata cum Alterocha et filius eius, ut colligitur infra, vers. ibi a tempore litis contestatae percepti a praedicto Petro et filiis eius.

 Suscitata
Non dicit orta sed suscitata, quia Petro vivente fuit orta, suscitare est ortum aliquid mortuum reviviscere.

 Vel substitutionis
Sed videtur quod istud petere non potuerunt, quia substitutio evanuit statim post tempus pubertatis, quia pupillaris videretur fuisse substitutio.  Dico quod non, quia substitutio facta talibus verbis, quandocumque iste decesserit sine liberis, substituo Alterocham.  In hoc casu etiam post tempus pubertatis tenet substitutio, quia illud verbum substitutio, trahitur ad fideicommissariam substitutionem, ff. ad Trebel., Scaevola.  Si autem substitutio fuisset facta talibus verbis, si Adiecta non sit heres, Alterocha sit heres.  Vel sic, quandoque Adiecta filia mea impubes decesserit, ei Alterocha sit heres.  Tunc nisi Adiecta decederet infra pubertatem, Alterocha non succederet ei, nisi testator fuisset miles, ff. de vulg. et pup., centurio; et ff. de vulg. et pup., verbis; et C. de impub. et al. subst., precibus.  Quia talis substitutio non potest fieri nisi a milite, ut in ff. de vulg. et pup., centurio.  Vel dicas ut dictum est in notula ex hoc quae fuit fideicommissaria substitutio, ut innuit haec littera tamquam ex causa fideicommissi vel substitutionis.  Io.

 Annalis praescriptio
Haec allegatio hodie cessat, Inst. de usucapion. § 1; et C. de annal. except., super annali, in princ.

 Usucapio pro dote
Tunc prodest usucapio pro dote, quando res inaestimata traditur pro dote, et sequitur inde matrimonium de iure et de facto.  Sed si res aestimatae traduntur, tunc usucapitur res pro emptore, ff. pro dot., titulus; ff. pro dot., si aestimata; et ff. pro dot., duae; C. de usuca. pro dot., res.  Io.  Sed quare non profuit haec praescriptio?  Respondeo: actio quae competit ex testamento personalis est, C. commun. de legat., cum hi; et Inst. de legat., in princ.  Et actio personalis non tollitur nisi spato triginta annorum, C. de constit. pecun., recepticia.  Nec currit praescriptio contra eam, nisi ex quo coepit competere, id est, ex quo potuit agere ex testamento, C. commun. de legat., cum hi; et Inst. de legat., in princ.; C. de praescri. trig. vel quad. ann., sicut in rem; et C. de iure dot., in rebus.  Tanc.

 Longi temporis
Longum tempus dicitur spatium decem vel viginti annorum, C. de praescri. long. temp. dec., super longi.

 Tam tertia
Sed quid ad matrem vel uxorem de bonis Raynutii, cum descendentes semper excludant matrem, in Auth. de hered. ab intest., in princ., coll. 9.  Similiter et uxor excluditur, C. un. vir et ux., maritus?  Sed dic quod istud erat secundum consuetudinem civitatis, quae mariti et uxori defert tertiam in bonis mariti, etiam si filios habeat.  Quandoque tamen defertur uxori quarta pars in bonis mariti si ipsa est inops, C. un. vir et ux., authen. praeterea.  Item cum vir eam sine causa dimittit, C. de repud., iubemus § 1.  Io.  Verius dicas quod istae tertiae non deducuntur secundum ius civile, sed secundum ius Lombardum, ut hic dicitur, iure Lombardo.  Nam cautum est in Lombardia, quod si maritus moriatur antequam uxor, uxor lucratur tertiam partem bonorum mariti.  Unde tam mater quam uxor duducet illas tertias secundum legem Lombardam, et in civitate Tuscana servatur illa lex, et consuetudo est secundum illam, ut dicitur in principio glossae.

 Secundum consuetudinem
Forte consuetudo erat quod de mobilibus non deducerentur.  Laur.

 Utraque pars provocavit
Sic infra, de testamen., Raynaldus; supra, de appell., si duobus; et C. de appellat., ampliorem.  Ber.

 Integraliter deducendas
Petierat enim Alterocha legitimam in bonis matris et aviae, in quibus ipsa legitimam habere debebat, Inst. de exhered. lib. § mater; in Auth. de hered. et Falc. § primum itaque; et ff. de inoffic. testam., sciendum; et ff. de inoffic. testam., hoc colore; et ff. de inoffic. testam., filius non impeditur.  Sed quare revocatur donatio clerae in parte?  Dic quod fuit inofficiosa, C. de inoffic. donat., si ut adlegatis; et C. de inoffic. donat., pater; et C. de inoffic. testam., authen. unde et si parens.  Idem enim credo quod venditio adelasiae facta fuerit in fraudem et simulate.  Unde non debuit obesse Alterochae quantum ad legitimam, ut hic dicit.  Et donatio et venditio in morte fuit facta, unde Alterocha privari non potuit sua legitima, infra, de sepult., de his, ubi de hoc.

 Debita
Id est, tertia iure naturae.

 Quartam partem per Trebellianum
Nota ergo quod quartarum, alia est debita iure naturali quae dicitur bonorum subsidium, et haec debetur filiis tantum qui sine causa exheredari non possunt, C. de inoffic. donat., si totas; et C. de inoffic. testam., parentibus; et in Auth. ut cum de appellation. cog. § causas, coll. 8.  Et huic quartae nullum gravamen potest imponi, C. de inoffic. testam., omnimodo; et C. de inoffic. testam., quae nuper; et C. de inoffic. testam., quoniam in prioribus.  Et haec hodie est aucta ad trientem et semissem secundum numerum filiorum, et ut si sint quatuor filii et infra, debent habere tertiam partem.  Si sunt quinque vel ultra, debent habere medietatem eius, quod eis deferbatur ab intestato, C. de inoffic. testam., authen. novissima; et in Auth. de trient. et semiss. § haec nos, coll. 3.  Et in hac veniunt omnia quae profecta sunt ab eo cuius fuit hereditas, et computantur in ipsa, C. de inoffic. testam., quoniam novella; et C. de inoffic. testam., si quando § et generaliter; et C. de collat., illud.  Item est et alia quarta Trebellianica, ut cum aliquis est institutus heres, et rogatus ut alii restituat hereditatem, si moriatur sine liberis, ut hic fuit, iste taliter institutus potest retinere quartam partem de tota hereditate per Trebellianum.  Et sic appellata est Trebellianica a Trebelliano auctore.  De hac habes Inst. de fideicommi. hered. § sed quia; et C. ad Trebel., per totum.  Et haec detrahitur de universitate hereditatis, et in hac imputantur legata et donationes, ff. ad leg. Falc., in quarta.  Item est et alia quarta, quae debetur iure institutionis, ut cum aliquis est institutus heres.  Et illa hereditas est exhausta per legata vel fideicommissa, tunc institutus heres potest detrahere quartam partem de singulis legatis vel fideicommissis, C. ad leg. Falc., per totum; infra, de testamen., Raynaldus, ad fi., vers. et salvo.  In ista, scilicet Falcidia, sola hereditaria imputantur non donata vel legata seu fideicommissa, ff. ad leg. Falc., Nesennius; et ff. ad leg. Falc., id quod; et ff. ad leg. Falc., quod autem; et ff. ad leg. Falc., in quartam.

 A tempore litis contestatae
Ex quo a tempore litis contestatae fuit in mora, computantur fructus in quartam, et quicquid ex his habet supra quartam, restituit, similiter et cum in mora non est, sed percipit fructus ex voluntate defuncti, ut quia post tempus rogatus est restituere hereditatem, eos computat in quartam.  Sed quod supra quartam habet, non restituit.  Si autem heres percipiat fructus negligentiam non petentis fideicommissum.  Tunc non computat in quartam, nec restituit.  Haec probantur ff. ad Trebel., in fideicommissaria; et ff. ad Trebel., mulier § si heres; et ff. ad Trebel., ita tamen § geres ex asse.  Sed obiicitur contra decretalem istam: nonne hic filia primi gradus rogata erat restituere hereditatem sorori?  Et dicit lex quod ubi quis primi gradus rogatus est restituere hereditatem filiis suis vel fratribus si decesserit sine liberis, debet retinere quartam per imputationem fructuum, licet hoc testator rogaverit.  Sed in ipsis hereditariis rebus retinebit quartam et dodrans restituitur, ut C. ad Trebel., iubemus.  Et hic dicitur quod fructus debent computari in quartam.  Dicas quod lex illa C. ad Trebel., iubemus, loquitur de fructibus ante litem contestatam perceptis, et illi non imputantur filiis primi gradus, sed percepti post litem contestatam imputatur in quartam, quia post litem contestatam dicitur malae fidei possessor, unde illos tenetur restituere, C. de rei vend., certum est.  Et ita non contradicit.  Io.

 A praedicto P.
Per hoc tollitur quod cum ipso P. litis contestatio facta fuit, ut dixi supra.

 Non potuit
C. de inoffic. testam., quoniam in prioribus.

 Legitimam ipsam
Retinebunt ergo isti duas Falcidias, unam debitam iure naturae, et alteram Trebellianicam quartam, scilicet quam retinet quilibet extraneus restitutione gravatus, infra, de testamen., Raynaldus.  Et quod etiam de iure civili hoc fieri possit probatur pluribus argumentis.  Et primo pater dum rogat filium de restituenda hereditate, non gravat eum in legitima, unde fideicommissum in illa legitima non tenet ipso iure, quia in ea nullum gravamen potest imponi filio, C. de inoffic. testam., quoniam in prioribus.  Et ideo in alio rogatus videtur.  Et de eo in quo est rogatus, debet quartam deducere, in Auth. de restitut. et ea quae par. § quamobrem, coll. 4; et in Auth. de restitution. § nobis igitur, coll. 8.  Et est arg. ad hoc ex eo quod dicit lex, quod si legatum relinquitur alicui ultra id quod capere possit, et lex Falcidia locum habeat, primo deducitur Falcidia, ac si totum caperet.  Postea detrahitur quod capere per legem non potest, ut illud praeter Falcidiam habeat heres.  Et si id quod remanet, non excedit summam quam capere potest, totum debetur, ff. ad leg. Falc., quotiens cuidam; et ff. ad leg. Falc., quod autem dicitur; et ff. ad Trebel., cum heres.  Item legitimam iure naturae capit ut debitum quoddam, in Auth. de hered. et Falc. § primum itaque, coll. 1; et in Auth. de hered. et Falc. § si quis autem non, coll. 1.  Et hic supra, ubi dicit: iure naturae debita Alterochae, et infra, de testamen., Raynaldus.  Unde de residuo videtur quod detrahat quartam, arg. C. ad leg. Falc., irritum.  Et est arg. ad hoc ff. ad Trebel., petiit a filia.  Et in hac opinione fuit Inno. iiii hic, et Gott., infra, de testamen., Raynaldus.  Et ita tenendum est secundum canonicam aequitatem, in qua opinione fuit dominus Marc.  Sed dominus Iaco. de Bel. dicebat quod de iure civili filius tantum una Falcidia debet esse contentus hac ratione: quia si eligit habere quartam Trebellianicam, illam habet de bonis patris ut heres.  Ipsam ergo tenetur computare in legitimam quae de iure naturae debetur.  Nam in ea computat ea quae capit de bonis patris iure hereditario, et etiam alio modo, C. de inoffic. testam., quoniam novella.  Rursus si eligit illam legitimam quae de iure naturae debetur, illam debet computare in quartam Trebellianicam.  Nam si eligit illam habere, quae iure naturae sibi debetur, negari non potest quin iure institutionis capiat eam, quia in ea fuit institutus sicut in aliis bonis, C. de inoffic. testam., cum quaeritur; et C. de inoffic. testam., parentibus; et C. de inoffic. testam., ex tribus.  Cum igitur constet quod eam capiat iure institutionis, constat quod per consequens eam debet in quartam Trebellianicam imputare, quia in ea imputantur ea quae iure institutionis capiuntur, ff. ad leg. Falc., in quartam; et ff. ad leg. Falc., acceptis; et ff. ad Trebel., deducta § nummis.  Nec obstat quod dicitur quod illam legitimam capit ut debitum, quia nihilominus verum est, quod eam capit ut heres et in ea tenet institutio.  Non est enim debitum a patre, ut per hoc sit aliqua actio quae competat filio contra patrem, sed ex natura debitum dicitur, ita etiam quod pater filium non defraudet, nisi iustam ingratitudinis causam committat filius.  Unde institui potest in ea, et tenet institutio.  Cum ergo una in alia computetur, manifeste apparet quod ambabus deductionibus uti non potest.  Item dicit lex quod in testamento patris et filii una sola quartae deductio sufficit, ff. ad leg. Falc., in ratione § quod vulgo; et ff. de inoffic. testam., Papinianus § si conditioni; et ff. de inoffic. testam., Papinianus § si quid impubes; et ff. ad Trebel., mulier § si heres; et ff. ad Trebel., scribit Celsus.  Tamen si eligit Trebellianicam, nihilominus et illam quae debetur iure naturae habere potest, scilicet quatenus plus est in ea quam in Trebellianica et econverso.  Haec est communis opinio doctorum legum, sed magis aequa videtur opinio canonica prout hic dicitur, et infra, de testamen., Raynaldus.  In qua opinione fuit dominus Marc. et eius sequaces.  Alii voluerunt distinguere utrum pure et simpliciter filius rogetur de restituenda hereditate, aut sub conditione vel in diem.  Ut si pure, tunc unam Falcidiam tantum habere debet.  Si in diem vel sub conditione, utramque habebit.  Ber.

 Consuetudinem
Ut si consuevit deduci in ipsis rebus hereditariis et non fructibus, inde deductio fiat.  Lex tamen vult quod fructus in ea computentur, ff. de inoffic. testam., contra veteranum § si conditioni, ut dictum est supra eodem capitulo.

 Residui
Excipi tamen debuerunt iura sepulchrorum et operarum actiones, ff. ad Trebel., quia perinde § restituta; et ff. ad Trebel., si patroni, 1. resp.  Sed et actiones quas Adiecta heres quaesivit personaliter credendo pecuniam hereditariam vel pignus accipiendo per debito, non transeunt ex sola restitutione nisi cedantur, ff. ad Trebel., si heres pecuniam.  Sed actionem habet ut cedantur, ut ibi dicitur.  Laur.

X 3.26.17 Tua nobis fraternitas

 Piis voluntatibus
Nota quod relicta ad pias causas per diocesanum episcopum debent executioni mandari, si illi quibus hoc commissum fuerat non adimpleverint, infra, de testamen., Ioannes; ff. de pet. hered., hereditas § 1; et C. de episc. et cler., nulli; et supra, de testamen., si heredes.  Qui ad hunc casum restringitur, in quo etiam casu duo vel tres testes sufficiunt, supra, de testamen., cum esses; et supra, de testamen., relatum est 2, ut ibi dicitur, et hoc quod dicit hic sumptum fuit in Auth. de eccl. titul. § si quis autem pro redemptione, coll. 9, ubi dicit imperator: in omnibus talibus piis voluntatibus defunctorum volumus sanctissimos episcopos providere, ut secundum voluntatem defuncti omnia procedant, licet testator vel donator hoc prohibuerit.

 Voluntatem
Quae omnino servanda est, 13. q. 2, ultima voluntas.  Et ultimum testamentum hominis immobile perseverat, infra, de celeb. miss., cum Marthae § caeterum.  Et nihil est quod magis debeatur hominibus quam ut supremae voluntatis liber sit stylus, C. de sacro. eccl., habeat unusquisque.  Et tamquam lex ultima voluntas servari debet, in Auth. de nupt. § disponat, coll. 4.  Et hoc intellige cum voluntas est rationabilis.  Nam si quis vult filium suum exheredare sine causa, talis voluntas non est servanda, in Auth. ut cum de appellation. cog. § aliud quoque, coll. 8, ubi enumerantur causae ex quibus filius potest exheredari.  Item si quis praeciperet ossa sua proiici in mare, talis voluntas non est servanda, ff. de condi. insti., quidam.  Sed voluntatem talem moriens potest mutare, quia ambulatoria est voluntas defuncti quousque morte confirmetur, ff. de adimen. leg., si quis; et de adimen. leg., quod si iterum; et in praedicta decretali infra, de celeb. miss., cum Marthae.

 Interdici
Testator enim non potest prohibere quod episcopus non exequatur huius voluntatem, ut in Auth. de eccl. titul. § si quis autem pro redemptione, vers. in omnibus, coll. 9.  Et est ratio quia privata dispositio testatoris non potest generalem constitutionem legis vel canonis immutare, supra, de testamen., requisisti; et ff. de leg. 1, nemo potest; simile 10. q. 1, sic quidem.  Sic etiam lex Falcidia contra voluntatem testatoris inducitur, C. ad leg. Falc., si ut allegas; et arg. ff. ad leg. Falc., Titia testamento; et ff. ad leg. Falc., quod de bonis, in fi.; et infra, de testamen., Raynaldus, in fi., ubi de hoc.

 Monitione
Quae semper procedere debet vindictam, 12. q. 2, indigne.  Et nisi hoc facerent, deberent perdere omne lucrum quod inde essent habituri, et episcopus illud postea exequatur, ut in Auth. de eccl. titul. § si quis autem pro redemptione de eccl. titul.  Ber.

X 3.26.18 Raynaldus

 Hoc modo
Id est, hac conditione, si sine liberis masculis moreretur, et ita modus pro conditione servatur, C. de his quae sub mod. relin., in legatis.  Quae sit differentia inter modum et conditionem dicetur infra, de cond. appos., verum.  Et haec verba hoc modo potius fuerunt verba illius qui condidit decretalem.

 Filiis masculis
Nec sufficit ipsum filios masculos habuisse nisi tempore mortis superstites fuerint, supra, de testamen., Raynutius.  Super hoc dic ut supra, de probat., in praesentia, in glossa quae incipit: ingressus.  Et fuit haec substitutio fideicommissaria, et de hoc dic ut supra, de testamen., Raynutius.

 Cum eis
Scilicet patruis.

 Quibusdam bonis
Isti patrui forte aliqua possidebant de bonis Peponis ex institutione vel causa legati, vel etiam sine aliqua causa.  Et ideo dicit ita quod neutra pars haberet licentiam transferendi in aliam personam, vel forsitan ipse Raynaldus omnia possidebat, quia forte remanserunt indivisa inter Peponem et fratres, unde dicebant se habere ius in bonis illius.

 Ex forma compromissi
Quia dictum fuit in compromisso, ut si omnes interesse non possent, duo arbitrarentur, alias non possent.  Sic et cum plures sint iudices, supra, de offi. deleg., uno delegatorum, ut ibi.

 Neutra pars
In forma huius arbitrii non est vis facienda, quia nihilominus transferri possunt bona illa, quia sententiae arbitrii non paretur nisi metu poenae, C. de recepti., ex sententia.  Et sic non obstante illo arbitrio tenuit legatum, ut infra dicitur.  Sed illud potest quaeri an poena sit commissa si aliquas de rebus illis legavit avunculis suis, perinde ac si inter vivos alienasset?  Et videtur quod poena compromissi committatur, ff. de ver. oblig., si ita quis promiserit decem tibi dabo § ea lege; arg. ff. de leg. 2, peto § ulti.  Est tamen contrarium arg. ff. de leg. 3, pater § fundum.  Unde dicit cardinalis, quod non obstante arbitrio tenuit legatum, nec alia alienatio propter arbitrium potuit impediri si poena compromissi comittatur, ut dictum est.  Iudex tamen qui primo tulit sententiam hoc non putavit, immo credidit quod arbitrium impediret legatum et heredes, et ideo absoluit ut sequentia docent.

 Res praedictas
Super quibus fuerat compromissum.  De aliis vero arbitri nihil dicere potuissent, ff. de recepti., non distinguemus § de officio; et supra, de arbitr., cum dilectus.

 Legitime
Videtur etiam quod naturales filii debent intelligi per hoc verbum, quia et ipsi excludunt substitutum, ut si quis sit rogatus restituere hereditatem si sine filiis decesserit, sed et si habet naturalem, evanescit substitutio, ff. ad Trebel., ex facto § si quis rogatus; et ff. ad Trebel., heredibus, in fi.; C. de insti. sub cond. fac., generaliter, in fi.; ff. de leg. 2, cum pater § volo.  Si dixisset, si decesserit sine liberis, tunc locum habet quod dicitur de naturali.  Sed ex quo addidit, de legitimis, intelligendum est tantum de natis ex libero matrimonio, alias nihil operaretur haec adiectio, legitimis, sed debet operari, arg. ff. de leg. 1, si quando quis uxori.

 Medietatem
Scilicet tertiae et quartae quam poterat legare, cuius dominium in legatarios adita hereditate.  Sed si intendisset legare medietatem omnium rerum suae partis, quarum medietas pertinebat ad patruum ex testamento Peponis, tunc dominium illarum non transisset in legatarios, cum res illae sint patrui.  Et illud locum habet cum testator rem suam legare intendit.  Sed legatarius potest agere contra heredem actione ex testamento ad totam rem vel aestimationem, et non actione in rem.  Sed quantum pertinet ad casum praesentem non est multum circa hoc curandum, quia Raynaldus non legavit avunculis ultra illas partes quas poterat legare, nam tertiam et quartam habebat in bonis patris, quae faciunt dimidiam totius hereditatis.  Nam sua pars erat tertia et quarta, et ipse legavit avunculis medietatem suae partis, id est, tertiae et quartae, et sic non possunt agere avunculi contra heredem nisi ad medietatem tertiae et quartae.  Et hoc notare voluit infra, ubi dicit: propter quod in rebus praedictis etc., usque pronunciavit.  Ber.

 De rebus praedictis
De quibus extitit compromissum, et potest intelligi quod res illae divisae fuerunt inter R. et patruos.  Ber.

 Ex patruis
Qui forte solus supererat et alii mortui erant, unde fideicommissum illi soli qui superstes erat debetur, qui tempore existentis conditionis solus invenitur, ei debet in totum praestari, et filiis praemortuorum nihil debetur, qui sunt mortui ante diem fideicommissi cedentem, scilicet antequam ille Raynaldus esset mortuus, ut C. de caduc. toll., et nomen § sin autem aliquid; et arg. C. de fideicomm., si in persona; et ff. de leg. 1, cum filiofamilias, in fi.; et ff. ad Trebel., apud § utrum.  Et accedit ad hoc quod totum ei debeatur, ff. de condi. et demon., si quis legata § 1.  Et cum sic legatur patruo et filiis eius, patruus solus habebit dimidiam et filii communiter aliam dimidiam, ff. de usufruct. adcresc., si quis Titio.  Et si alii patrui superessent, bene potuit instituere quem voluerit de patruis ratione tertiae et quartae, sed fideicommissum debetur omnibus patruis.

 Legavit
Istud verbum ponitur proprie et improprie: proprie quantum ad avunculos quibus legavit, improprie quantum ad patruum et eius filios quibus non legavit.  Sed eos instituit heredes, unde infra vocat eos heredes.  Sic ff. de off. procon., omnes proconsules, ubi dicit manumitti tam liberi quam servi.  Sic 28. dist., presbyterum; et infra eodem capitulo, vers. executioni mandari.  Et avunculi gerunt contra ipsos tamquam contra heredes petentes legata, alias non valuisset testamentum, quia non inveniretur aliquis institutus, Inst. de legat. § ante heredis institutionem; nisi dictum esset: si non valet iure testamenti, valeat saltem ratione cuiuslibet ultimae voluntatis, C. de codicil., si quis § id quoque.

 Adiiciens
Hoc bene facere potuit testator, quia potest poenam imponere heredibus, si non paruerint voluntati suae.  Simile Inst. de legat. § poenae quoque nomine est; Inst. de legat. § ulti.; et C. de his quae poen. nom., supervacuam.  Dum tamen non sit turpe vel inhonestum quod testator perceperit, ut ibi dicitur, et ff. de condi. insti., quidam; et C. de insti. sub cond. fac., reprehendenda.

 Ad ipsos
Scilicet avunculos.

 Uno ex patruis
Illo, scilicet qui fuit institutus.  Unde planius dixisset, patruo adeunte hereditatem praedictam.

 Adeunte
Et sic locum habet legati petitio, nam si ex testamento non adeatur hereditatis, deficit legatum nisi sit ita relictum, quod a venientibus ab intestato praestatur, ff. de testam. tut., si nemo; alias est § sub lege praecedenti ff. de testam. tut., tutor datus; et C. de fideicomm., eam quam.

 Petendo
Legatum enim ab herede petendum est, C. de fideicomm., eam quam.  Et si citra voluntatem heredis legatarius occupet legatum, tenetur interdicto quorum legatorum ad ipsum restituendum heredi, ff. quod legat., hoc interdictum, in princ.  Tamen postquam est adita hereditas, ipso iure dominium rei legatae transit ad legatarium recta via, ff. de fur., a Titio; ff. de leg. 1, si tibi homo § si servus.  Unde re legata nondum comprehensa datur legatario rei vendicatio pro ipso legato, C. commun. de legat., cum hi; ff. de condi. furt., sed nec legatarius.  Et sic agebatur pro legato rei vendicatione.

 Pro rata
Id est, pro dimidia.

 Si contra ipsum venirent
Sed numquid potuit ita formari libellus de iure: peto talem rem, et si contradixeris mihi, peto poenam?  Et videtur quod non, quia iudicium non debet esse in pendenti, ff. de iud., non quemadmodum.  Dicunt quidam contra, et lex illa loquitur in his quae pendent extrinsecus, non ex his quae in ipso iudicio aguntur, et quod posset sic formari libellus est arg. C. locat. et conduct., conductores.  Quod satis potest concedi arg. huius capituli, et propter lites dirimendas.  Ber.

 Quaecumque occasione
Ad hoc agebatur actione ex testamento et non rei vendicatione, quia istud erat quasi fideicommissum universitatis, quia qui rogatur restituere, quicquid ad eum pervenit de hereditate rogatus videtur, ff. ad Trebel., cogi; ff. ad Trebel., sed et qui.  Unde non transit dominium in fideicommissarium, nisi facta restitutione re et verbo, vel saltem verbo, ff. ad Trebel., restituta.  Et facta restitutione tunc dominium transit in fideicommissarium, etiam si nondum sit nactus possessionem, ff. ad Trebel., facta.  Haec est differentia inter fideicommissum singulare et universale, quia in singulari sine aliqua restitutione transit dominium in fideicommissarium sicut in legatarium, C. commun. de legat., cum hi; et C. commun. de legat., omne.  Secus in fideicommisso universitatis, ibi non transit nisi facta restitutione.  Unde ista alia non petebantur rei vendicatione, sed actione ex testamento.

 Aliorum bonorum
Omnium, et hoc fecit iudex propter verba testatoris, qui dixit quod si patruus et filii venirent contra legatum, quaecumque ad ipsos ex successione istius poterant pervenire, devolverentur ad avunculos.  Sed quare non dixit similiter de rebus legatis, sicut de aliis quod devenirent ad ipsos avunculos?  Potest responderi quod de rebus legatis non dixit, quia non putabat iudex quod res deberent vel possent transire in alium aliquo modo.  Et hoc propter praeceptum arbitrorum.  Vel forte ideo non dixit de rebus illis, quia non putavit iudex quod testator senserit de rebus illis legatis, dum dixit quod bona in quibus ex testamento vel ab intestato dicti heredes possent succedere, devenirent ad avunculos, quasi ista generalia verba non pertinerent ad res de quibus dixerat specialiter, arg. ff. de ver. oblig., doli clausula.  Nec visum fuit iudici quod easdem res voluerit illos avunculos habere cum aliis rebus, arg. ff. de poe., sanctio legum; et arg. ff. de leg. 3, heres meus § 1.  Illa etiam videtur esse melior ratio, quia nulla fuisset absolutio de rebus legatis, si postea condemnatio facta fuisset in eisdem.  Et sic delusoria videretur, ne alia via fiat quod alia via prohibetur.  Verum est quod patruus totum perdere debet, et satis colligitur per hanc litteram aliorum bonorum, et infra, vers. verum in portione, quia quicquid patruus potuit capere ex testamento Raynaldi debuit perdere non obstante arbitrio, ut ibi dicitur.  Et illud totum fuit petitum per avunculos, et ex alia causa absoluit, et ex alia causa condemnavit eosdem.

 Condemnavit eosdem
Scilicet patruum et filios, et in hoc, scilicet quod filios condemnavit, et in alio etiam pronunciavit, id est, iudicem male pronunciasse.

 Contestata
Et ita videtur quod litteris facienda sit contra iudice appellationis.  Sed contra videtur dicere lex, quod non debeat fieri contestatio, cum iam sit facta in prima causa, C. de temp. appel., cum anterioribus § illud; et supra, de appell., per tuas.  Satis potest dici quod in causa appellationis fiat contestatio de novo, 2. q. 6, si autem § si quis in quacumque.  Nec tamen dicitur propter hoc fieri super principali, quia super alio videtur fieri contestatio quam in principali.  Primo fuit contestatio facta directe super repetita, in causa vero appellationis super ipsa sententia quod sit iusta vel iniusta, et super aliis quae adduntur super quibus nulla fuit contestatio in prima causa, tamen altera parte absente possit iudex procedere sine litis contestatione, ut dicit lex praedicta, C. de temp. appel., cum anterioribus; et infra, de appell., per tuas; et supra, de renunciat., veniens.

 Nequivit
Hoc planum est, quia in legitima quae iure naturae debetur, nullum gravamen et nulla conditio apponi potest, et pro non adiecta habetur si apponatur, C. de inoffic. testam., quoniam in prioribus; et in Auth. de hered. et Falc. § primum itaque, et in Auth. de hered. et Falc. § si quis autem non implens; et supra, de testamen., Raynutius.

 Trebellianicam
Et ita duae quartae possunt deduci.  De hoc dicitur supra, de testamen., Raynutius, ubi idem dicitur.

 Portiones easdem
Immo habuit res ipsas in totum.  Nam quamdiu vivus fuit, habuit dominium omnium rerum.  Dicitur autem habuisse portiones easdem in rebus praedictas, id est, facultatem deducendi easdem in singulis rebus, quia de singulis debet fieri deductio tertiae et quartae, licet quidam contrarium dicant, quod filius in una re sola deducere possit tertiam iure naturae, et quartam Trebellianicam, arg. C. fam. ercis., filium; et ff. de leg. 1, potest; ff. ad leg. Falc., si ex pluribus.  Sed verum est quod de singulis rebus debet fieri deductio, et illa lex ff. de leg. 1, potest, non obstat quia ibi loquitur cum legata erat pars heareditatis.  Unde unum legatum censetur, vel illud contingit de voluntate legatarii et heredis vel ex officio iudicis, ut ibi dicitur.  Illa ff. ad leg. Falc., si ex pluribus, potest intelligi quando uni plures res legatae sunt.  Tunc si solvat aliquas integraliter in aliis plenam Falcidiam retinere potest per doli exceptionem.  Ber.

 Easque
Scilicet partes tertiam et quartam.  Ber.

 Licet ipsas non expresserit
Non legavit tertiam et quartam expresse dicendo de tertia et quarta, immo dixit de dimidia.  Unde si recta fiat computatio, tantum facit tertia et quarta quantum dimidia et econverso.  Verbi gratia, hereditas dividitur in duodecim uncias, Inst. de hered. instit. § hereditas.  Si filius detrahit tertiam iure naturae, detrahit quatuor uncias et remanent octo in quibus videtur teneat fideicommissum.  Et de illis detrahitur quarta, scilicet duae unciae, et ita tertia et quarta faciunt sex et sic habebat dimidiam totius hereditatis.

 Pronunciavit
Scilicet cardinalis.  Ber.

 Ipsum
Scilicet patruum.

 Legati
Quartae scilicet.  Ber.

 Pro rata
Quae quidem virilis est.  Nam cum una res pluribus legatur, quilibet ibi habet virilem, nisi alia mens appareat testatoris, ff. de leg. 1, si pluribus.

 In residuo praefati iudicis
De quo residuo absolverat prior iudex patruum et filios.  Nam primus iudex in totum absoluit patruum in legato, et male, sed quo ad filios bene.  Sed cardinalis condemnavit patruum pro parte, scilicet in dimidia ipsius legati tertiae et quartae pro rata.  In hoc infirmavit sententiam prioris iudicis, in residuo autem confirmavit, et hoc totum intellige quantum ad legatum possessionum quae legatae fuerunt, de quibus compromissum fuit.  In alia autem parte sententiae statim sequitur qualiter processit cardinalis, ibi: caeterum etc.

 Residuo
Avunculi petebant iure legati medietatem bonorum, de quibus fuit compromissum.  Residuum consistebat secundum intentionem prioris iudicis in illa medietate, a qua medietate absoluit patruum et filios non habito respectu ad testamentum Peponis.  Et hoc propter praeceptum arbitrorum, quod tamen non impediebat legatum, et consistit in sexdecim secundum computationem nostram, et male pronunciavit in eo quod patruum absoluit in totum, sed quantum ad filios bene pronunciavit.  Sed postea cardinalis ostenso testamento Peponis correxit pro parte sententiam primi iudicis, condemnans patruum pro parte sua, scilicet in quatuor.  Et in residuo, scilicet in octo quantum ad filios, et in quatuor quantum ad patruum confirmavit.  Et tamen in sequenti articulo perdit patruus illa quatuor propter poenam uno retento per legem Falcidiam.  Et sic in veritate in octo consistebat legatum ratione tertiae et quartae.  Alia octo pertinebant ad patruum et filios ex testamento Raynaldi, et hoc secundum computationem praedictam.

 Secundo articulo
Duo fuerunt articuli.  Primus in quo petebantur res legatae, secundus in quo petebantur omnia quae ad patruum et filios poterant pervenire ex testamento Raynaldi, si veniret contra legatum avunculo relictum.

 Male ipsum pronunciasse
Quantum ad personas filiorum male pronunciavit, quia non venerant contra voluntatem testatoris in aliquo.  Male etiam pronunciavit contra patruum, quia condemnavit eum de omnibus aliis quae pervenerant ad eum ex testamento Peponis, quia in his quae subiacebant restitutioni ipsum non debuit condemnare, sed de his tantum quae contigebant eum ratione tertiae et quartae, pro qua parte confirmatur sententia, pro alia quae debebat restitui ei infirmatur, ut infra dicitur.

 Cum nihil de petitis
Et ita haec est bona ratio, quia hic agebatur rei vendicatione, saltem quo ad legatum, ut supra dictum est.  Unde cum illi nihil possiderent, non poterant conveniri rei vendicatione, C. de alien. iud. mut. caus., cum in rem; et supra, de iudic., examinata.  Quod sic ageretur, patet ex eo quod dicit quod patruus fuit confessus se possidere, quia in reali actione quarendum est, an possideat quis an non, ff. de rei vend., qui petitorio; et ff. de rei vend., officium.  Et si dixerit se non possidere cum possideat, et hoc probetur, transfertur possessio in actorem, quamvis non probet rem suam esse, ff. de rei vend., in re actio.  Et quia nondum adiuverant hereditatem, non poterant conveniri, et ante litem contestam hoc debet quaeri, ne delusorium sit iudicium, ut hic patet.

 Habebat
Ratione illius institutionis, quam fecit R. de ipso.

 Bonis illis
Scilicet in aliis bonis et rebus, exceptis rebus legatis.  Vel posset intelligi de omnibus.

 In bonis eisdem
In singulis enim rebus habuit tertiam et quartam, ut dixi.  Ber.

 In quibus eius institutio
Ergo videtur quod in sola tertia et quarta teneat institutio, quod falsum est.  Immo tenet in omnibus, C. ad leg. Falc., irritum.  Sed dicitur in eis tenere, quia in eis potest institutus patruus gravari, in eo vero quod subiacet restitutioni gravari non potest, immo illud deducitur tamquam aes alienum.  Residuum vero dividitur inter patruum et filios eius.  Fideicommissum enim hereditatis ex testamento Peponis soli patruo debebatur, non autem eius filiis.  Raynaldus autem instituit patruum cui hereditatem Peponis restituere tenebatur, cum illud quod est patruo restituendum ex testamento Peponis, illud habeat praecipuum, et illud primo deducitur sicut aes alienum, ut in lege praedicta C. ad leg. Falc., irritum.  In quo autem adiectio poenae non tenuit, illud autem quod Raynaldus restituere non tenebatur, et in quo gravari non potuit, quod est tertia et quarta, illud dividitur inter patruum et filios eius, quod Raynaldus instituit sibi heredes, arg. C. ad leg. Falc., quamquam.  Et in hoc solo, scilicet tertia et quarta, tenuit adiectio poenae, ut hic dicit.

 Pro rata eosdem
Quasi dicat, pro qua parte legatum contingit quemlibet de avunculis, pro ea parte quemlibet contingit illud quod poenae causa adimitur illi patruo, quia patruus noluit parere testatori dando legatum avunculis, ideo perdere debet illud quod capere poterat ex testamento Raynaldi.  Vel dic, pro rata, id est, pro medietate tertiae vel quartae partis bonorum Raynaldi in quibus fuit institutus, quam medietatem amittit patruus, quia contradixit legato, ut hic dicitur.  Et istam medietatem restituit patruus tamquam legatum.

 Legato
Quod amittit patruus nomine poenae, id est, uno retento.  Item amittit alias duodecim uncias.

 In residuo
Istud residuum potest intelligi dupliciter quo ad bona Peponis quantum ad patruum, quia in illis condemnatio iudicis non tenuit, quae contingebant patruum per restitutionem ex testamento Peponis, in quibus nullam poenam potuit imponere Raynaldus, et ideo absolvitur patruus.  Item quo ad bona Raynaldi quantum ad filios quos Raynaldus instituit, et quia non venerant contra voluntatem testatoris, et nihil inventi sunt possidere de rebus petitis, condemnari non debuerunt, unde absoluti fuerunt per cardinalem.

 Salvo nihilominus ei
Scilicet patruo.

 Beneficio legis Falcidiae
Istud est ita intelligendum, patruus id quod sibi restituendum est, primo ut aes alienum, ut dixi, deducit de rebus illis de quibus compromissum fuit, quae continebuntur in primo articulo.  De residuo quod est tertia et quarta, tenetur praestare legata, et de illis detrahit quartam Trebellianicam per legem Falcidiam, C. ad leg. Falc., in imponenda; et C. ad leg. Falc., irritum; et C. ad leg. Falc., quamquam; et ff. ad leg. Falc., quod de bonis § cum fidei; et C. de bon. auct. iud. poss., in bonis.  Deducet autem Falcidiam de rebus legatis.  Et forte intellexit cardinalis quod deducet etiam de aliis, quae causa poenae adimuntur eidem, quia illa legata sunt illis avunculis.  Si fieret eis controversia de alio relicto, et ideo forte dicit infra de Falcidia, quae inducitur contra voluntatem testatoris.  Sed hoc non est verum, quia id quod poenae causa accrevit, non incidit in legem Falcidiam, ff. ad leg. Falc., cum pater, in fi.; et ff. ad leg. Falc., alienus fundus, arg. optimum.  Et quod provisum est ad poenam, non debet trahi ad gratiam, supra, de translat., inter corporalia.

 Restitutione
Id est, praestatione.

 Legitimum
Quod dicitur tempus anni.  Hoc tempus computandum est iussu iudicis.  Si autem infra illud tempus non paruerit, tunc non potest uti beneficio Falcidiae, immo perdit omnia excepto illo quod sibi debetur ex fideicommisso, in Auth. de hered. et Falc. § illud quoque, coll. 1.

 Inventarium
Aliter enim beneficio legis Falcidiae uti non potest, ut dicitur in Auth. de hered. et Falc. § si vero non fecerit inventarium.

 Contra voluntatem testatoris
Hoc ideo dicit, quia contra voluntatem testatoris videtur hic retineri Falcidia de rebus specialiter legatis, quia illas voluit testator omnino praestari illis avunculis, ita quod nulla contradictio fieret eis.  Unde contra eius voluntatem Falcidia retinetur, et tamen retinetur nihilominus, quia contra voluntatem testatoris inducitur Falcidia, ff. ad leg. Falc., Titia testamento.  Sed et in aliis rebus quae causa poenae auferuntur, si verum est quod quarta retineatur, inducitur contra voluntatem testatoris.  Sed non videtur quod quarta retineatur in his quae causa poenae auferuntur, ut dixi supra in notula, istud est etc.  Nam testator causa poenae omnia voluit avunculis praestari, inducitur ergo Falcidia contra voluntatem defuncti, C. ad leg. Falc., si ut allegas; et C. ad leg. Falc., si quis; et ff. ad leg. Falc., quod de bonis § ulti.  Hodie vero Falcidia non potest induci contra voluntatem testatoris expressam, si testator certus de quantitate patrimonii sui hoc prohibeat, in Auth. de hered. et Falc. § si vero expressim.  Sed contra tacitam bene inducitur, ut bene dicunt leges praedictae, si ut allegas et sequentes.  Ber.

X 3.26.19 Ioannes clericus

 Piis locis
In quibus sufficit minus legitima voluntas, supra, de testamen., cum esses; et supra, de testamen., relatum est 1.

 De bonis suis
Propriis scilicet, quia de rebus ecclesiae nihil posset legare, supra, de testamen., quia nos.

 Mandatum susceptum
Mandatum suscipere nemo cogitur.  Susceptum vero necesse est adimplere, ff. commodat., in commodato § sicut; ff. mand. vel cont., si quis alicui § qui mandatum; C. de procur., invitus; ff. de recepti., Labeo ait si compromisso § 1.  Ber.

 Per diocesanum
Sic intelligitur supra, de testamen., si heredes; et supra, de testamen., tua, ubi de hoc.  Ber.

X 3.26.20 De his

 Canonica portio
Portio ista diversimode deducitur secundum varias consuetudines locourm, infra, de sepult., certificari; et supra, de testamen., requisisti.  Quandoque est tertia et quandoque media, infra, de sepult., nos instituta; et infra, de sepult., relatum; et 10. q. 1, de his; et 10. q. 1, antiquos; et 10. q. 1, decrevimus.  Et quandoque quartam, infra, de sepult., cum super.

 In fraudem
Tunc non prodesset, supra, de testamen., officii.

 Deduci
Hoc dictum est propter reverentiam divini cultus.  Multa enim propter religionem admitti solent, nam summa est ratio quae pro religione facit, ff. de rel. et sump. fun., sunt personae, in fi.  Unde in casu isto minus legitima voluntas sufficit, supra, de testamen., cum esses; et supra, de testamen., relatum est 1.  Sic in his quae ad pias causas relinquuntur, cessat Falcidia, C. ad leg. Falc., authen. similiter; et in Auth. de eccl. titul. § sin autem, coll. 9, unde sumptum est authenticum praedictum.  Et sic cessat Falcidia in testamento militis privilegio militari, C. de testam. milit., in testamento; C. ad leg. Falc., in testamento.  Item cessat deductio istius partis in equis et armis favore terrae sanctae, infra, de sepult., in nostra.  Et hoc idem quod hic dicitur habes infra, de verb. sign., ex parte vestra 2

