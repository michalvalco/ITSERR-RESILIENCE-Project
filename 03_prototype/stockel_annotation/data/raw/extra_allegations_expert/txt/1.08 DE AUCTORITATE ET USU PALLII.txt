X 1.08 DE AUCTORITATE ET USU PALLII

X 1.08.01 Cum super aliqua

 Ecclesiam
Verba ista habes 100. dist., pallium.

 Quamlibet
Signatur contra infra, de verb. sign., cum clerici.  Solutio: ibi Placentina ecclesia stricte accipitur pro cathedrali tantum, hic large pro qualibet ecclesia suae provinciae.  Ratio potest esse quia per hanc interpretationem nulli fit praeiudicium, sed per illam posset praeiudicari vasallis ecclesiae, et cito possent incurrere periurium.

 Pallio
Per quod significatur plenitudo pontificalis officii, infra, de auctor. et usu pal., cum sis; et infra, de auctor. et usu pal., nisi.  Et eo utendum est tantum inter missarum solemnia, 100. dist., contra morem; et certis diebus, infra, de auctor. et usu pal., ad honorem; qui continetur in privilegio suo, infra, de auctor. et usu pal., quia nos.

X 1.08.02 Ad hoc quia

 Commodes
Et ita quia pallium personale est, aliis commodari non potest, immo nec in alia provincia potest uti eo sine licentia illius cuius est parochia, etiam si privilegium habeat, infra, de auctor. et usu pal., ex tuarum.  Ea enim quae inhaerent personis cum personis extinguntur, arg. infra, de offi. deleg., quoniam abbas; et de offi. deleg., P et G; ff. de regul. iur., privilegia; Inst. de iure natural. ยง sed quod principi; et 7. q. 1, petisti.

 Sepeliri
de conse. dist. 1, nemo clericus.  Contra hoc speciale vestimentis sacerdotalibus, spiritualibus, et de pallio, et sic non obstat, ff. de rel. et sump. fun., si quis ยง funeris.  Ubi ornamenta et annulli prohibentur cum cadaveribus poni vel sepeliri, ne forte propter ea effodiantur.  Et capitulum de conse. dist. 1, nemo clericus, loquitur de laico qui non debet involvi vestibus sacris, secus de clericus.

X 1.08.03 Nisi specialis dilectio

 Nominis
Et ita licet consecratus sit in episcopum, non est appellandus archiepiscopus ante pallii receptionem.

 Palliare
Palliare debet quis quod male fecit, et revocare congruenter si potest, ne vilescat eius auctoritas, infra, de accusat., qualiter et quando 1; et infra, de appell., cum cessante; ff. de regul. iur., quod iussit.

 Eligemus
Potius tenemur non magis diligere quam alium.  Nam quisque regulam diligendi proximum a semetipso accipit, 23. q. 5, si non licet.  Et agris tuis sitientibus alii irrigandi non sunt, C. de servit., praeses; 64. dist., quia per ambitiones; et C. ut nemo privat., ne quis.  Et quilibet sibi primo faciat eleemosynam, deinde proximo, de poen. dist. 3, sane cavendum.  Unde etiam mihi possum consulere cum damno alterius, ff. ad leg. Aquil., si quis fumo, in fi.  Arg. contra 22. q. 2, primum; et 11. q. 3, si quis vero.

X 1.08.04 Ad honorem Dei

 Ad honorem
Sub hac forma verborum traditur pallium: ad honorem Dei omnipotentis et beatae Mariae virginis et beatorum Petri et Pauli apostolorum, et domini Papae Gregorii et ecclesiae Romanae, et ecclesiae talis tibi commisse tradimus tibi pallium de corpore beati Petri sumptum, in plenitudinem pontificalis dignitatis, ut utaris eo infra ecclesiam tuam certis diebus, qui exprimuntur in privilegiis ecclesiae tuae concessis a Romana ecclesia, infra, de auctor. et usu pal., quia nos.  Et hi sunt nativitas Domini, festivitates sancti Ioannis et sancti Stephani, in Circumcisione, in Epiphania, in ramis Palmarum, in coena Domini, in sabbato Sancto, tribus diebus Resurrectionis, Pentecostes, in festivitate sancti Ioannis Baptistae, et omnium Apostolorum, in tribus festivitatibus beatae Mariae, in commemoratione omnium Sanctorum, in dedicatione ecclesiarum, in principalibus festivitatibus ecclesiae tuae, in ordinationibus clericorum, et in consecrationibus episcoporum, in die anniversarii suae consecrationis.  Et arg. hoc infra, de fer., conquestus; et de conse. dist. 3, pronunciandum.

 In ecclesia sua
Id est, infra quamlibet ecclesiam suae provinciae, supra, de auctor. et usu pal., cum super.  Sed extra ecclesiam in processione uti non debet, supra, de auctor. et usu pal., cum super.  Et sic miles post finitam militiam cum cingulo non ibit, C. de prox. sacr. scrin., certae, lib. 12.  Proconsul non utitur insignis suis priusquam intret provinciam, ff. de off. procon., proconsul ubique.  Simile est de usufructario qui scenica veste non potest uti nisi in scena, ff. de usufru., sed et si quid ยง 2.  Arg. contra infra, ut lite penden., a memoria.

 Sollicitudinis
2. q. 6, qui se.

X 1.08.05 Ex tuarum tenore

 Infra ecclesiam
Id est infra quamlibet ecclesiam provinciae tuae, supra, de auctor. et usu pal., cum super.

 Pallio
Rationabili tamen causa potest uti ubique; 36. dist., qui ecclesiasticis ยง ecce.  Similiter videtur quod infula possit uti ubique, 21. dist., cleros.  Videtur quod ubique, infra, de auctor. et usu pal., cum sis.

 Consuetudo
Et mala, et est ratio quia sicut pallium fortiter postulasti datur, ut 100. dist., prisca; ita datum fortiter custoditur, et si transferat se ad aliam sedem, non tamen cum eo pallium transfertur, supra, de postul. praelat., bonae 2, in fi.  Unde pro parte est beneficium personale, quia cum persona sepelitur, supra, de auctor. et usu pal., ad hoc.  Et pro parte locale quia non transfertur cum persona ad alium archiepiscopatum, sed remanet ibi, supra, de postul. praelat., bonae 2, in fi.

 Corruptela
Sed videtur quod non sit corruptela, et quod sit tolerandum, ff. de off. procon., proconsul ubique, ubi proconsul utitur suis insignis ubique postquam egreditur urbem.

 Indulgemus
Hoc ideo dicit, quia non est licitum alicui celebrare vel praedicare in alia provincia, nisi ad hoc fuerit invitatus, 7. q. 1, episcopi vel presbyteri; et 9. q. 2, nullus primas; et 6. q. 3, scriptum est.

 Propter hoc
Scilicet, pro ecclesiis consecrandis et clericis ordinandis.

 Permittat
Nota quod Papa licet alicui det privilegium, non vult tamen quod utatur eo in praeiudicium alicuius; sic infra, de offi. ord., licet; et supra, de translat., licet.

 Pallio
Tuo, scilicet, et non illius ad cuius provinciam declinas, cum sit personale; supra, de auctor. et usu pal., ad hoc.

 Casibus
Duobus praemisis, non aliis.  Quod enim in quibusdam permittitur, in aliis prohibetur; arg. ff. de iud., cum praetor.

X 1.08.06 Cum sis

 Ubicumque
Hic videtur ex eo quod dicit, ubicumque, quod etiam extra provinciam archiepiscopus pallio possit uti, sicut proconsul, ff. de off. procon., proconsul ubique.  Sed contra supra, de auctor. et usu pal., cum super; et supra, de auctor. et usu pal., ex tuarum.  Sed quod dicit, ubicumque, restringe, id est, infra quamlibet ecclesiam tuae provinciae, supra, de auctor. et usu pal., cum super; vel ubicumque si habeat privilegium ad hoc, et ille ad cuius provinciam vel diocesim transit id permittat, supra, de auctor. et usu pal., ex tuarum; et sic planum est.

X 1.08.07 Quia nos

 In aliena
De licentia diocesani episcopi, alias non, quia non debet ponere manum in messem alienam, ut 6. q. 3, scriptum est; et 9. q. 2, nullus primas.  Privatim tamen posset sine licentia, infra, de cleri. peregri., tuae fraternitatis.  Diocesanus debet illum invitare, 7. q. 1, episcopi vel presbyteri.

 Privilegiis
Qui praecise sint dies illi nescimus, nisi sint illi qui enumerati sunt supra, de auctor. et usu pal., ad honorem; et infra, de fer., conquestus.

 Quarta
Satis soluta est per hanc responsionem, quia recipere debet privilegium suum.  Et si ibi continetur quod possit celebrare cum pallio pro defunctis, ita observet secundum quod ibi continetur; simile infra, de privileg., si de terra.
 
