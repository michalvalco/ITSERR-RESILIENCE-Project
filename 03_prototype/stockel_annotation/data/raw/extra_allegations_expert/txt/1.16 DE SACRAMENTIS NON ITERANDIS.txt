X 1.16 DE SACRAMENTIS NON ITERANDIS

X 1.16.01 Pastoralis

 Permitti
Ad hoc non videtur respondere, sed dic quod antequam suppleantur ista, ministrare non debet, 52. dist., sollicitudo.  Et satis videtur respondere ex eo quod dicit littera, suppleri, quia non dicitur actum cum aliquid superest ad agendum, 7. q. 1, illud; et 7. q. 1, nihil; et C. de his quib. ut indign., cum Silanianum, in fi.

 Impositione
Quam solus episcopus facere potest diaconibus, 23. dist., diaconus.  Sed contra 23. dist., subdiaconus, ubi dicitur quod subdiaconus non recipit manus impositionem.  Sed illud capitulum loquitur de impositione manus consecratoria, quae non datur subdiacono, sed haec impositio manus est quaedam benedictio, sic accipitur, 69. dist., quoniam; et 1. q. 1, manus.

 Iterandum
Et sacramentum non debet iterari, ne sacramento fiat iniuria, de conse. dist. 4, ostenditur; et 1. q. 1, quod quidem.

 Supplendum
Sic supra, de sacr. unct., cum venisset, circa princ.; et 1. q. 1, Spiritus Sanctus ยง ecce; et infra, de sacram. non iter., presbyter.

X 1.16.02 A nobis

 Exhumandos
Propter hoc corpora exhumari non debent, quia illis non nocet talis sepultura dummodo alias boni fuerint, infra, de sepult., sacris; et 13. q. 2, animae defunctorum.

 Benedici
Indumenta propterea iterum benedici non debent, ex quo semel consecrata sunt.  Et haec fuit dubitatio, quia vestimentis ecclesiae, alii quam sacrati homines uti non debent, de conse. dist. 1, vestimenta.  Sed vestimenta propterea non poluuntur.

 Altaria
Iterum propter hoc reconsecrari non debent, de conse. dist. 1, si motum; et de conse. dist. 1, ecclesiis.  Quia propter hoc non sunt execrata, sicut nec ecclesia, licet polluatur sanguine, de conse. dist. 1, ecclesiis.

X 1.16.03 Presbyter

 Ordinantur
Manus presbyteri et diaconi chrismatis liquore perungi non debent, ut 23. dist., praeterea.

 Impositionem
Sacerdotibus et diaconibus manus imponitur, 23. dist., quorundam; et eorum consecratio simile est 16. q. 1, generaliter ยง ecce evidenter.  Sed differentia est, quia episcopus et omnes presbyteri qui ibi sunt, super caput ipsius presbyteri ordinandi, manus imponunt, 23. dist., presbyter; cum ordinatur diacono vero solus episcopus manus super caput illius ponit, ut 23. dist., diaconus.

 Ab Apostolis
Apostoli enim cum de praecepto Spiritus Sancti Paulum et Barnabam mitterent ad Evangelium praedicandum gentibus, manus eis imposuerunt, et ideo ritu introducto ab Apostolis, presbyteris et diaconibus manus imponitur, ut dicitur 75. dist., quod die dominico.  Similiter ordinatio episcoporum sive consecratio, ab Apostolis, scilicet Petro, Iacobo, et Ioanne introducta est dantibus formam successoribus, 66. dist., porro.

 Supplendum
Supra, de sacram. non iter., pastoralis.

 Suspensio
Quando episcopus incipit orationem ad benedicendum sacerdotem, tunc presbyteri omnes qui primo tangebant caput debent elevare manus, ita quod non tangant caput ordinandi.  Quod ex ipso facto melius pater qualiter debeat fieri quam aliquo iure exprimatur, sic infra, de dona., Apostolicae.  Quaedam enim sunt quae melius possunt intellectu percipi, quam locutione exprimi, ff. de solut., ratum; ff. rem rat. hab., quo enim ยง Iulianus.

