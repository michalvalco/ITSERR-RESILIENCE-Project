X 2.21 DE TESTIBUS COGENDIS VEL NON

X 2.21.01 Causam matrimonii

 Occultent
Sic 14. q. 2, quamquam.  Haec enim est causa quare testes compellunt, ne veritas occultetur, et ne malus ut bonus aestimetur, ut in capitulo 14. q. 2, quamquam.  Et qui veritatem occultat, peccatum committit mortale, 11. q. 3, quisquis.  Ideoque compellitur.

 Timore
Tunc enim testes sunt compellendi, alias non videtur quod compelli debeant, infra, de testibus cog., super eo.  Ex eo enim quod non vult ferre testimonium, praesumitur contra ipsum.  Unde dico illum statim compellendum, nisi constaret per alios quod bene possit veritas comprobari.

 Eorum nuncio
Puta si fuerint debiles vel infirmi vel egregia persona, supra, de testib., si qui; et ff. de iureiuran., ad personas.  Arg. contra 3. q. 9, testes.  Ibi dicit quod praesentes debent esse testes, illud intellige de illis personis quae ad iudicium venire possunt.  Vel intellige istud in criminali, ubi testes debent esse in praesentia iudicis, hoc in civili.  Et hoc bene distinguitur C. de fid. instrum., authen. apud eloquentissimum.  Exigitur enim ut in criminali sint coram iudice et non solum ex dictis, sed etiam ex gestis iudex informet motum animi sui, ff. de testi., testium § item divus.

X 2.21.02 Cum super causa

 Veneritis
In termino constituto supple, et tunc sufficit ut veniant ea hora qua possint expedire officium suum, supra, de offi. deleg., consuluit; et arg. ff. de condi. et demon., si his, in fi.

 Ab officio
Is est ordo, cum culpa incipit a contumacia, tunc debet excommunicari, 23. q. 4, forte.  Secus si a crimine, tunc debet deponi, 81. dist., dictum; et supra, de iudic., cum non ab homine, ubi de hoc.

 Et si nec sic veneritis
Nota arg. quod in una citatione possunt fieri plures citationes, sicut etiam fit de consuetudine propter difficultatem citationum, ut supra, de dolo et contu., veritatis; et supra, de dolo et contu., cum dilecti; et supra, de in integ. restit., tum ex litteris.

 Depositionis
Et sic crescente contumacia crescere debet et poena, supra, ut lite non cont., quoniam, in fi.; ff. de poe., relegati, nisi necessitas sit impedimento, arg. ff. de recepti., Celsus § idem ait.  Non enim in omni casu excommunicare eum intelligitur, arg. ff. de solut., si servus decem, in fi.  Quid si excommunicasset eum nisi venisset in termino nulla exceptione facta, numquid erit excommunicatus si non potuit venire?  In casu tali saltem quo ad Deum non est excommunicatus, quia impossibile praeceptum non ligat, ff. quae sent. sine appel., Paulus 2.  Sed quia ecclesia illud ignorat, doceat de impedimento et absolvetur sine difficultate a gravamine, arg. infra, de sent. excom., sacro.  Sic ex eadem causa revocatur sententia diffinitiva, nec mandanda est executioni, ff. de iud., si praetor; et infra, de re iudic., cum Bertholdus; et infra, de re iudic., cum olim.  Multo fortius excommunicationis sententia tenet, sed probato impedimento sive gravamine, ut dixi, debent absolvi.

X 2.21.03 Super eo

 Super eo
Quaestio fuit talis: aliquis convenitur de aliquo facto manifesto, quaeritur an illi qui facto interfuerunt, sunt ad ferendum testimonium compellendi.

 Non requirant
Quantum ad examinationem vel probationem, sicut nec in confitente necessariae sunt partes iudicis, ff. ad leg. Aquil., proinde si occisus.  Sententia tamen necessaria est, infra, de divort., porro.

 Non cogendi
Hoc intellige a principio.  Primo enim sunt monendi, et postea si noluerint, sunt cogendi, ut supra, de testibus cog., cum super.  Clerici vero in causa laicorum cogi non debent, nisi cum aliae probationes haberi non possunt, 14. q. 2, quamquam.

 Timore
Sed quis probabit hoc?  Certe eo ipso quod monitus est, et non vult testificari, praesumitur contra ipsum quod non bono animo hoc faciat.  Et ex hac praesumptione compellitur, arg. C. qui milit. poss., super servis, lib. 12.  Et testes inviti cogendi sunt, C. de testi., si quando; et C. de testi., authen. sed hodie.  Et sic hodie servatui, et si constaret quod pars adversa hoc faceret, debet excommunicari, supra, de testib., cum causam quae § quod si forte; et supra, de testib., constitutis 1.

 Passim
Scilicet in civilibus.  Sed in criminalibus non, nisi agatur civiliter, ut infra, de testibus cog., dilectorum.

X 2.21.04 Pervenit

 Iuramento adstrinxit
Quod fuit temerarium et illicitum, et ideo non servandum.  Unde non obstante tali iuramento compelli debet ferre testimonium super negotio principali, supra, de testib., intimavit; et supra, de testib., constitutis 1.  Et debet denunciari non teneri illo iuramento, ut in capitulo supra, de testib., constitutis 1; et infra, de accusat., olim, ubi de hoc.  Ber.

 Nemo debet
Haec verba habuisti supra, de testib., constitutis 1; et 3. q. 7, infames § sunt autem, vers. si quis autem; et C. de postulan., providendum.  Ber.

 Instrumenta
Quod si fecerit, tenetur ad interesse, 12. q. 2, si quis de clericis.

 Ostendit
Praesumptive.  Sicut praesumitur contra illum qui ad pecuniae corruptelam descendit, C. de po. iud. qui mal. iud., constitit.

 Elusam
Quia instrui iudex non poterat super causa illo procurante, ff. de off. procon., nec quicquam § ulti.

 Commentum
Ex hoc videtur quod non sit cogendus dicere veritatem super principali, sed tantummodo revelare hanc fraudem.  Et hoc dicebat Laur.  Et debebat procedi in causa tamquam deposuisset contra illum, et sic habebat illum pro producto fraude revelata.  Et sic servabit iuramentum suum, et hoc colligi videbatur ex antiqua decretali.  Sed hoc non est verum, ut hic dicit.  Et quod dictum est: ad detegendum tantae fraudis etc., supple: et nihilominus super principali debent compelli, ut dicunt illa iura, arg. supra, de testib., intimavit; et supra, de testib., constitutis 1; et arg. infra, de testibus cog., venerabilis.  Et arg. contra infra, de testibus cog., dilectorum, ubi solvitur.  Dic quod non compellitur super principali, ut dicebat Laur.  Sed ad fraudem detegendam debet compelli, ut postea denuncietur non teneri illos iuramento, postea poterit iurare super principali si voluerit.  Sed non debet compelli, et sic planum est et nullum contrarium, ut dicit Laur.

X 2.21.05 Pervenit

 Ecclesiasticis
Nomine rerum ecclesiasticarum intelligo clericos.  Et ita videntes clericum laedi testificari compelluntur, 12. q. 2, ecclesiarum servos; et infra, de vit. et honest. cler., ex litteris.  Et ita potest intelligi, quia iniuria crimen est.  Nam qui de iniuria condemnatur, infamis efficitur, infra, de re iudic., cum te; ff. de his qui not. infam., athletas § ulti.

 Recusant
Attende consultationem et responsionem, et sic videbis quod directe respondet ad interrogata.  Simile supra, de testib., cum in tua, ubi ita indirecte respondet.  Sed dicas quod eo ipso quod respondet, ut super rebus ecclesiasticis compellendi sunt, a contrario sensu respondet, quod super illa iniuria non sunt compellendi ferre testimonium.  Quod enim de uno confitetur, de altero negare videtur, ut infra, de praesump., nonne; et 25. dist., qualis.  Et hoc ideo, quia in criminalibus testes non compelluntur, infra, de testibus cog., dilectorum, quia iniuria crimen est.  Unde qui de iniuria condemnatur, infamis efficitur, infra, de re iudic., cum te; ff. de his qui not. infam., athletas § ulti.  Arg. contra infra, de testibus cog., super his; et infra, de testibus cog., cum contra.  Solvitur haec contrarietas infra, de testibus cog., dilectorum.  Vel dic quod persecutio iniuriae appellatur hic res ecclesiastica, et intellige quod civiliter hic agebatur pro suo interesse de iniuria, alias non compelluntur testes, quod intelligo de iniuria facta ordini clericali.  Ber.

X 2.21.06 Caeterum

 Scriptum
Tam canonicum quam civile, 14. q. 2, quamquam; et supra, de testibus cog., per totum; et C. de testi., si quando.

 Quam consuetudo actibus
Est autem, ut hic satis apparet, consuetudo ius quoddam moribus utentium approbatum, quod pro lege suscipitur, cum deficit lex, 1. dist., consuetudo.  Et consuetudo est optima legum interpres, supra, de consuet., cum dilectus.  Et sic compellendi sunt testes tam iure scripto quam non scripto, scilicet consuetudine, supra, de consuet., cum dilectus, ut hic patet.

 Ipsum constiterit
Et quis probabit iam dictum est, quia eo ipso quod monitus non vult testificari, praesumitur contra ipsum, ut statim compellatur, nec ista alia necessaria probatio, et haec levis praesumptio sufficit, ff. de pet. hered., si quis libertatem § plane.  Ber.

 Timore
Timor potest referri ad multa, sive odio personae vel timore hoc contingat compelli debent, supra, de testib., constitutis 1; et supra, de testib., intimavit; et supra, de testibus cog., pervenit 1.  Sive etiam odio ipsius sacramenti, quod quidem tenui religione abhorrent, C. de fid. instrum., cum quidam; et infra, de simon., etsi quaestiones.  Et tunc fortius debent compelli.  Alias si nollent iurare damnando iuramentum, tamquam haeretici debent condemnari, infra, de haeret., excommunicamus et anathematizamus § ulti.

X 2.21.07 Praeterea

 Synodales
De quibus habes 35. q. 6, episcopus in synodo; infra, de accusat., sicut.

 Iterato
Iuramentum enim istorum testium ad totum tempus debet extendi, dum durant in officio illo, postquam iuramentum illud in synodo praestiterunt, sive coram ordinario sive coram delegato causa illa tractetur, ut hic innuit.  Sicut iuramentum calumniae ad omnia quae in causa contingunt extenditur, C. de iureiuran., authen. in isto iuramento.

 Aliter
Et si aliter non fiat fides, innuit haec littera quod iterum iurare debeant coram delegato etiam pro eadem causa.  Sed non videtur quod iterum iurare debent.  Unde satis potest suppleri maxime, sicut et testis ex quo semel iuravit ferre testimonium in aliqua causa, non debet amplius iurare super illa, nisi emerserit aliquid de novo.

 Quaestionis
Tunc enim debet iurare super articulo illo novae quaestionis, quia primum iuramentum non extenditur ad illum articulum novae quaestionis, quia cum praestitit illud in synodo vel coram episcopo, non cogitabatur de illo, et quod iterum iurare debeat probatur, supra, de testib., fraternitatis.  Ubi novus articulus probatur tam per antiquos testes quam per novos prius praestito ab omnibus iuramento, ut supra, de testib., de testibus; et C. de temp. appel., per hanc.

 A perhibendo
Nota ergo quod testes huiusmodi synodales propter infamiam supervenientem removentur a testimonio perhibendo, non autem a perhibito, quia infamia vel delictum superveniens non vitiat quod legitime factum est, infra, de eo qui cog. consang., discretionem; et infra, de eo qui cog. consang., tuae; et infra, de eo qui cog. consang., Iordanae; arg. C. de testament., testes servi; et 3. q. 7, infamis § verum; ff. de off. praet., Barbarius.  Sic rescriptum Papae non cassat ea quae legitime facta sunt, supra, de restit. spol., audita.

 Removeri
Habes hic quod infamis repellitur a denunciatione, ut infra, de spons., cum in tua; et infra, de accusat., cum dilectus; et infra, de accusat., sicut; et ff. de popul. act., popularis actio.  Hug. contra.  Ber.

 In communi
Id est, in synodo vel auditorio communi, 35. q. 6, episcopus in synodo.

 Incontinenti
Id est, in eadem instantia iudicii antequam loquatur partibus vel antequam recedat a praesentia iudicis, quia postea subornatus praesumitur, sed hoc posset intelligi habito respectu ad qualitatem personae, ut sic possit corrigere vel addere etiam ex intervallo.  Qualiter intelligatur incontinenti probatur ff. de ver. oblig., continuus; ff. de adulter., quod ait lex § ulti., in fi.; C. de error. advoc., sententiis; et 31. q. 1, apud misericordiam; et melius supra, de elect., quia propter.  Ibi invenies multas expositiones huius verbi incontinenti sive mox.  Arg. contra 35. q. 9, quod quis commisit.  Sed illa contraria non tangunt hoc.

X 2.21.08 Super his

 Super his
Haec decretalis est pars illius quam habes infra, de accusat., super his, in fine illius decisa est.  Et de hac materia loquitur supra, de testib., tam litteris.

 Articulis
Ex hoc loco potes sumere casum tam illius decretalis supra, de testib., tam litteris. quam illius infra, de accusat., super his.  Quidam electus fuit in episcopum Lucanum.  Quidam se opponebant electioni illius dicentes quod erat malae famae, et quod matrimonium contraxerat cum vidua.  Item isti qui opponebant se litteras contra electum nomine capituli domino Papae miserunt, quas tam electus quam capitulum falsas dicebant, et capitulum nescivisse de litteris illis.  Et de istis articulis mandat Papa inquiri, et ad haec probanda testes sunt compellendi.

 Cogatis
Hic compelluntur testes in criminibus, et etiam in irregularitate, infra, de testibus cog., cum contra.  Et sic est contra supra, de testibus cog., pervenit 2; et infra, de testibus cog., dilectorum, ubi solvitur.

X 2.21.09 Cum contra

 Compellere
Dubitationis causa fuit, quia videbatur quod in criminibus non sunt compellendi testes, in Auth de testi. § quoniam, coll. 7; arg. C. de testi., si quando, in princ.  Ex eo quod dicit ibi, in pecuniariis causis testes cogendos, videtur quod non in criminibus.  Sed contra hoc mandat Papa, scilicet quod compellantur, et supra, de testibus cog., super his; et infra, de testibus cog., dilectorum, quod in criminalibus non compelluntur, sed ibi habetur contrariorum solutio, et quando compellantur et quando non.

X 2.21.10 Dilectorum

 Super criminibus
Circa compulsionem testium nota quod in causa civili ubi aliter veritas haberi non potest, indistincte sunt compellendi tam clerici quam laici ne veritas occultetur, 14. q. 2, quamquam.  Et quia mortaliter peccant qui veritatem occultant, 11. q. 3, quisquis.  Unde monitione praemissa indistincte compelli debent testes, supra, de testibus cog., super eo.  Et eo ipso quod monitus non vult testificari, praesumitur quod etiam malitiose hoc faciat, ut saepius dictum est supra, de testibus cog., causam.  Quandoque tamen in pecuniariis causis non compelluntur, ut in mediatoribus qui non compelluntur ferre testimonium in contractibus in quibus mediatores fuerunt, nisi de consensu partium, in Auth de testi. § quoniam, coll. 7.  Item in aliis casibus qui quasi privilegiati sunt, 4. q. 3, si testes § item in criminali, vers. item inviti; 4. q. 3, si testes § publicani; 4. q. 3, si testes § item is qui non detrectandi; 4. q. 3, si testes § item is qui exercitui.  In criminibus vero patet hic quod compellendi non sunt, et arg. ad hoc C. de testi., si quando, in princ.; et supra, de testibus cog., pervenit 2.  In contrarium videtur quod bene sunt compellendi, supra, de testibus cog., super his; et supra, de testibus cog., cum contra, in quibus expresse compellitur.  Et arg. supra, de testib., cum causam quae, vers. testes autem etc.  Sed ibi vers. ille solvitur et ad principales testes illud restringitur, et 4. q. 3 § item in criminali, vers. item lege Iulia publicorum iudiciorum.  Ex eo enim quod certae personae ibi non compelluntur, datur intelligi quod aliae compellantur, quia quod de uno negatur, de alio etc., 25. dist., qualis; ff. de testi., lege Iulia.  Illae enim personae privilegiatae sunt propter connexitatem.  Unde aliae omnes compelluntur.  Super hoc dicant quidem quod si agatur directe in modum accusationis, non sunt testes compellendi.  Si vero civiliter agitur de crimine in modum exceptionis vel denunciationis aut etiam inquisitionis, tunc compelluntur, ut supra, de testibus cog., super his; et infra, de simon., licet Heli.  Sed huic distinctioni contradicit expresse haec decretalis, quia non poterat agi criminaliter in hac decretali sed civiliter tantum duabus rationibus.  Primo quia hic agebatur causa conventionis et reconventionis inter episcopum et capitulum, ut patet in antiqua, et quia per procuratorem, ut littera ista dicit procuratoribus constitutis.  Sed procurator non intervenit in causa criminali, infra, de accusat., veniens; et ff. de public. iud., accusatore § ulti.; et 5. q. 3, in criminalibus.  Et in crimine non fit mutua accusatio vel denunciatio, quia non relatione criminum, sed innocentia reus purgatur, ff. de public. iud., is qui; et 3. q. 11, neganda.  Et sic necesse est, ut dicamus, quod hic obiiciebantur crimina testibus, ut a testimonio repellerentur.  Et ideo dicit cogatis testes, scilicet qui nominati fuerint praeterquam super criminibus.  Ideoque dicendum est quod super criminibus testes compellendi non sunt, sive directe agatur de crimine sive civiliter, ut hic patet, et supra, de testibus cog., pervenit 1.  Et haec est ratio, quia in infamiam alterius nemo debet facile prosilire, quia tales detractores dicuntur, 6. q. 1, ex merito; et 6. q. 1, sapiens; 6. q. 1, deteriores; 6. q. 1, summa.  Ergo multo fortius nec compelli.  Qualiter respondebis capitulis supra proximis?  Ad illud supra, de testibus cog., super his, dicas quod ibi compelluntur testes ad probandum infamiam sive irregularitatem contra electum, ne indigna persona ad apicem dignitatis promoveatur per surreptionem, quia vilis persona ad tantam dignitatem surreptione promoveri non debet.  Et iudex ex officio suo hoc facere debet propter publicam utilitatem, quia ille omnibus de sua plebe praeficitur, et sic est quasi speciale in causa inquisitionis, et infra, de simon., licet Heli.  Et inquisitio non fit nisi ubi infamia praecessit, unde ibi non compelluntur testes in infamiam alicuius, sed ex tali compulsione si probentur crimina, oritur infamia, supra, de testib., testimonium.  Et quia ibi agebatur de falso per inquisitionem, ideo compelluntur testes ne talis falsitas remaneat impunita ex defectu testium, in quo casu intelligitur proximum capitulum supra, de testibus cog., cum contra.  Quia dico illud speciale in crimine falsi, et praecipue in litteris Papae in quibus multa specialia sunt, infra, de crim. falsi, ad falsariorum, et idem in casu sequentis capitulis infra, de crim. falsi, accedens.  Dico ergo quod ubicumque agitur actione odiosa vel exceptione, per quam ad infamiam alicuius procedatur, non sunt compellendi testes, ut dictum est, nisi in casibus praedictis.  Secundum leges compelluntur, nisi in casibus ubi specialiter non debet compelli, ut dictum est.  Et hoc dicunt Tanc. et Vincen.  Alii contrarium dicunt prout dictum est.  Sed supradictis omnibus rationibus potest de facili responderi secundum illos qui dicunt quod semper compellendi sunt testes, nisi agatur criminaliter tantum.  Dic quod nullus criminalis erat quaestio inter episcopum et capitulum, sed civilis tantum, ut patet in integra in quinta compilatione, scilicet conventio et reconventio.  Et quod dicit: testes qui nominati fuerint, cogatis veritati testimonium perhibere, si gratia, odio vel timore se subtraxerint, praeterquam super criminibus.  Sic debet intelligi quod testes in civilibus quaestionibus sunt compellendi, sed in criminalibus non debent compelli.  Et sic Papa providit hic novum ius, et sic contrarium nullum contra istos.  Et sic non oportet dicere, ut dicunt quod hic erat controversia inter episcopum et capitulum super pluribus articulis civilibus et super criminalibus.  Et quod isti erant procuratores ad excusationes tantum allegandas, vel quod dati erant lite contestata.  Ista stare non possunt, ut patet in antiqua decretali, et per iura praedicta.  Civilis enim et criminalis quaestio non concurrunt simul, immo criminalis praeiudicat civili, 3. q. 11, non est § aliquando.  Sed magis aequum videretur quod semper compellerentur qualitercumque agatur, ne crimina remaneant impunita, dum tamen non criminaliter directe, nec per viles personas quis condemnetur.  Arg. contra infra, de sent. excom., ut famae, cum suis concordantiis ibi positis; et arg. infra, de collus., scripta; et infra, de collus., crimina; et infra, de collus., in tantum; et supra, de testib., cum causam quae, vers. testes autem etc.; et supra, de testibus cog., super his; et supra, de testibus cog., cum contra; et infra, de testibus cog., venerabilis.  Inno. iiii dicit quod ubi non est peccatum tacere, id super quo testes inducuntur non sunt compellendi.  Sed si peccatum est tacere, compelluntur.

X 2.21.11 Venerabilis

 Coniurationem
Clerici enim qui contra episcopum suum faciunt coniurationem, vel insidias ei paraverint, deponendi sunt et tradendi curiae saeculari, ut puniantur, 11. q. 1, si quis sacerdotum; et 11. q. 1, coniurationum; et 11. q. 1, conspirationum; 11. q. 1, si qui clerici aut monachi reperti; 11. q. 1, si qui clerici aut monachi inventi.  Laici vero qui contra episcopum suum conspirationem faciunt, sunt excommunicandi et communione privandi, 11. q. 1, conspirationum.

 Iuramento absolvant
Sed videtur quod non debeant absolvi, cum iuramentum non tenuerit.  Unde potius denunciandi sunt non teneri huiusmodi iuramento ligati, supra, de testib., constitutis 1; et supra, de testib., intimavit; et infra, de accusat., olim.  Et ita haec absolutio potius dicitur fieri ad cautelam sive de facto.  Sic quandoque absolvuntur aliqui, ut possint testificari, supra, de testib., veniens 2, in fi.  Praeterea et alia ratione iuramentum huiusmodi non tenuit, quia coniurationes huiusmodi illicitae sunt, 11. q. 1, si quis sacerdotum; et 11. q. 1, coniurationum; et 11. q. 1, conspirationum.  Ergo tale iuramentum non est servandum, cum vergat in dispendium salutis aeternae, infra, de iureiur., si vero; et 22. q. 4, si aliquid, et in multis capitulis eiusdem quaestionis.  Et quia non habuit tres comites, scilicet veritatem, iustitiam et iudicium, ut 22. q. 2, animadvertendum.  Vel licet sit illicitum auctoritate propria non debet quis venire contra.  Arg. contra supra, de elect., venerabilem.  Item habes hic quod socius criminis admittitur ad detegendam conspirationem, immo certe tenetur illam conspirationem manifestare et denunciare, 6. q. 1, si quis cum militibus, in fi.; et 79. dist., si quis Papa.  Item in defectu probationis minus idonei testes admittuntur, qui alias non admiterrentur, C. de haeretic., quoniam; et 4. q. 3, si testes § item servi responsio.  Et propter defectum testium admittuntur qui alias admitti non debent, supra, de elect., cum dilectus.

 Eos
Cum fuerint absoluti, ut voluerint ferre testimonium propter iusiurandum.  Nihilominus etc.

