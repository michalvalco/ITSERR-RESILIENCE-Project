X 5.04 NE PRAELATI VICES SUAS VEL ECCLESIAS SUB ANNUO CENSU CONCEDANT

X 5.04.01 Praeterea

 Decani
Id est, archipresbyteri rurales, qui spirituale habent iurisdictionem, 50. dist., in capite.  Sic appellantur supra, de censib., cum Apostolus; et supra, de offi. archidiac., ad haec § ulti.  Ber.

 Quantitate
Data episcopo pro sua iurisdictione quam emunt isti decani.  Quod non licet, ut hic patet, sed econverso episcopus si committat vices suas alicui, potest et debet ei constituere salarium de camera sua, cum ille ad hoc non teneatur, arg. 12. q. 2, caritatem; et 12. q. 2, quicumque 2.  Item est hic arg. quod plebani sive archipresbyteri non habent iurisdictionem, et hoc satis videtur nisi habeant ex consuetudine, infra, de excess. praelat., ad haec.  Arg. contra supra, de offi. ord., cum ab ecclesiarum, ubi de hoc.  Et haec decretalis et sequens pertinet ad primam partem tituli.  Et expone vices, id est, iurisdictiones.  Unde consuevit dici, committo tibi vices meas, id est, iurisdictionem meam.

 Conferendi
Ut in eo puniatur in quo peccavit, sic supra, de simon., si quis ordinaverit; et supra, de elect., cum in cunctis; et supra, de elect., nihil est; 1. q. 1, si qui episcopi; et supra, de temp. ord., litteras, et in pluribus aliis capitulis ibi, et qui recipit officio suo privabitur.  Sic ergo patet quod iurisdictio vendi non potest, infra, ne prael. vic., quoniam in quibusdam; et 21. q. 2, praecipimus.  Arg. contra infra, ne prael. vic., querelam.  Non est contra quia ibi non loquitur de iuridictione, sed de fructibus qui conceduntur ad firmam.  Ber.

X 5.04.02 Quoniam in quibusdam

 Pretio
Quod non licet, supra, ne prael. vic., praeterea.  Immo simoniacum est.  Et ne subditi hac occasione ultra debitum aggraventur, arg. 23. q. 1, militare.  Et ubicumque episcopus aliquid gratis facere debet ratione officii, si aliquid exigat, simoniam committere videtur, maxime cum iurisdictio sit spiritualis, ut 1. q. 3, ex multis; et 1. q. 3, vendentes; et 1. q. 3, non solum.  Tanc.

 Statuuntur
Numquid episcopus potest dare ordinarium iudicem?  Non, sed tamen princeps vel lex, arg. 2. q. 6, a iudicibus § quod de arbitris; ff. de iuris., et quia.  Sed ab universitate eligendus est, et tunc lex dat ei iurisdictionem ordinariam, arg. 63. dist., si in plebibus; in Auth. de defensor. civit. § nos igitur, coll. 3.  Si tamen consuetudo est quod episcopus dat ordinariam admittenda est, ita tamen ut perpetuo instituatur, et non sub censu certo, arg. C. de emancip. lib., si lex.  Laur.

 Canonica percellatur
Ut dictum est supra, ne prael. vic., praeterea.  Quandoque tamen deponitur, 81. dist., dictum.  Quandoque vero ad tempus suspenditur, 1. q. 1, quicquid; et 21. q. 4, praecipimus; 21. q. 4, episcopi, arg.

X 5.04.03 Quoniam enormis

 Regimen statuantur
Tamquam praelati quia simoniacum est, si pro pretio ecclesiarum regimen committatur, 1. q. 3, salvator.  Sed si iusta causa absens esset vel alias intendere episcopus non posset, constituere potest sibi vicarium, cui de suo provideat, ut dixi supra, ne prael. vic., praeterea.  Et talis vicarius habebit curam animarum delegatam, supra, de offi. vicar., ex parte.  Laur.

 Prohibemus
21. q. 2, praecipimus; et 1. q. 3, si quis dator.

 Sacerdotium
Id est, praelatura, et pertinet ad secundam partem tituli.  Vel ecclesias, id est, praelationes, quae pretio dari non debent nec esse debent censuales.  Sed ecclesia bene posset constitui ab initio censualis, supra, de censib., scientes; et supra, de censib., prohibemus.

X 5.04.04 Querelam

 Praestita fide
Si enim contra fidem vel iuramentum nulla venisset necessitate compulsus, privari poterat ecclesia, supra, de iureiur., querelam; et supra, de fideiuss., pervenit.

 Statutum terminum
Sed pone quod interim moriatur G. persona ecclesiae quae locavit, numquid successor tenetur stare contractui?  Potest dici, si nomine ecclesiae pro utilitate ecclesiae contraxisset et pecunia inde recepta in utilitatem ecclesiae conversa fuisset, teneretur successor stare contractui, supra, de solution., ad hoc; 12. q. 2, haec huius placiti; et 12. q. 2, quicumque suffragio; et 10. q. 2, hoc ius § et his creditor; et supra, de deposit., gravis; 35. dist., ecclesiae principes, in fi.  Si vero non pro utilitate ecclesiae, sed ut ipse tamquam praelatus perciperet redditus ad firmam, successor stare non tenetur, supra, de precar., de precariis.  Quia ultra tempus suum ecclesiam locare non potuit.  Et si solvit aliquid ultra sibi imputet, quia hoc praevidere debuit, ff. locat. et conduct., si quis domum § 1. 

 Praefatam ecclesiam
Haec decretalis videtur contraria rubricae et supra, ne prael. vic., quoniam enormis, ubi ecclesia sub annuo censu concedi prohibetur, et hic promittitur, unde non facit ad titulum istum.  Solve per hanc distinctionem: ecclesia multis modis dicitur, quia dicitur ecclesia malignantium, unde Psalmista: in ecclesiam malignantium non introibo.  Et dicitur ecclesia collectio fidelium, de conse. dist. 1, ecclesia.  Et dicitur ecclesia murorum ambitus, de conse. dist. 1, de fabrica.  Et dicitur ecclesia corpus Christi, 1. q. 1, in ecclesia; et 26. q. 2, sed et illud.  Et dicitur etiam ecclesia praelatura ipsius ecclesiae, ut supra, ne prael. vic., quoniam enormis.  Item dicitur ecclesia ipsae obventiones ecclesiasticae provenientes occasione ecclesiae, ut hic, et in hac significatione ecclesia conceditur ad firmam sub annuo censu reddendo.  Quod licet quia nullum spirituale locatur.  Et ideo non contradicit supra, ne prael. vic., quoniam enormis, neque rubricae.  Sed quare ponitur in titulo isto?  Melius poneretur supra, de iureiurando, ubi similis decretalis ponitur supra, de iureiur., querelam.  Sed ideo ponitur, ne videretur prohibita talis locatio, eo quod simpliciter videtur prohiberi quod ecclesia sub annuo censu non concedatur in titulo isto.  Sed quare potius prohibetur iurisdictio sub annuo censu concedi?  Respondeo quod illi qui iudicant, nihil debent accipere, in Auth. ut iudic. sine quoq. suffr., coll. 2  Cum ex officio suo ad hoc teneantur et ex administratione, cum episcopatus ad hoc eis sint deputati, sed hic locantur ipsi fructus qui etiam alias possunt vendi et distrahi.

