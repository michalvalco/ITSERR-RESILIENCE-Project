X 1.13 DE ORDINATIS AB EPISCOPO QUI RENUNCIAVIT EPISCOPATUI

X 1.13.01 Requisivit a nobis

 Usque
Exclusive, ut probant sequentia.  Sic ponitur ff. de his qui not. infam., quod ait praetor.  Quandoque ponitur inclusive, 93. dist., a subdiacono; ff. de senat., nuptae ยง senatores.

 A non episcopis
Id est, abbatibus, 69. dist., quoniam; et infra, de aetat. et qualit., cum contingat.

 Executionem
Ergo suspensus est qui a suspenso recipit ordines, 1. q. 1, statuimus.  Et resignatio non abstulit illi ordinem, sed executionem.

 Crassa
Tunc dicitur crassa et supina ignorantia, quando aliquid publice fit vel coram populo, et haec non excusat, ff. de ver. sig., lata culpa.

 Ignorantia
Simile infra, de cleri. excom., Apostolicae.  Et ita si probabilis fuerit ignorantia, cum eo poterit per episcopum dispensarim infra, de ordin. ab ep. qui ren. epi., cum clericis.  Sed contra, probabilis facti ignorantia quemlibet ignorantem excusat ex toto, ff. de iuris et fact. ignor., error facti; et ff. de iuris et fact. ignor., regula.  Ergo secundum hoc nulla dispenastio est necessaria?  Resp.: in culpa fuit recipiendo ordines ab episcopo non suo, 9. q. 2, Lugdunensis.  Et ideo necessaria est dispensatio.  Vel melius dicas quod licet probabilis sit ignorantia, necessaria tamen est dispensatio, quia cum in talibus ordinator non haberet executionem sui officii, eam alii conferre non potuit, ut 1. q. 1, statuimus; quia quod non habet, dare non potest, 1. q. 7, Daibertum.  Et pro non dato habetur, quod ab illo datur qui de iure dare non potest, infra, de iure patron., quod autem, in fi.  Ergo necessaria est dispensatio ad hoc ut habeat executionem ordinis.

X 1.13.02 Cum clericis

 Excommunicato
Sic patet quod excommunicatus confert ordinem, licet extra ecclesiam, et haeretici etiam conferunt ordinem, 9. q. 1, ab excommunicatis; et 9. q. 1, ordinationes.  Sed contra, 9. q. 1, nos consecrationem, ubi dicit quod nullo modo dicitur consecratio quae ab excommunicatis est celebrata.  Dic quod ibi non fuit servata forma ecclsiae.  Vel dicas, non dicitur consecratio, verum est quantum ad executionem, quia quod non habent, dare non possunt, ut 1. q. 1, perfectionem; et 1. q. 1, ventum est; et 1. q. 1, gratia; et de conse. dist. 4, quomodo.  Sed numquid potest alios excommunicare?  Videtur quod sic, quia confert ordines, quod plus est, ut videtur, ergo potest alium excommunicare.  Sed non est ita, cum enim sit extra ecclesiam, alium eiicere extra ecclesiam non potest, 24. q. 1, audivimus.  Secus in ordine, quia licet sit extra ecclesiam, charactarem tamen retinet, et illum potest conferre, si ecclesiae forma servetur.

 Episcopos
Et sic episcopi dispensant hic, sic 9. q. 1, ab excommunicatis; et 9. q. 1, ordinationes; quia ignorantia eos excusat.  Si vero scienter ordines recepissent, non dispensaretur cum eis, ut 9. q. 1, ordinationes; sic supra, de ordin. ab ep. qui ren. epi., requisivit, in fi.

