X 5.33 DE PRIVILEGIIS ET EXCESSIBUS PRIVILEGIATORUM

X 5.33.01 Episcopalia

 Maioribus
30. dist., episcopi, ubi idem dicit.  Arg. contra 93. dist., legimus, ibi: si auctoritas quaeritur; col. 2 post medium capituli in Auth. de referendar. § 1, coll. 2; et in Auth. de referendar. § 2, coll. 2.  Sed hoc intellige quantum ad vulgi opinionem, quia ubicumque est nomen episcopi habet, ut in capitulo legimus.  Et sic referas ad factum quod hic dicit.

 Vilescat
Simile est quod sponsa non est statim tradenda, ne sponsus habeat eam minus caram, 27. q. 2, institutum.  Ber.

X 5.33.02 Sicut in iudiciis

 Praeiudicantibus
Id est, praeiudicium facere volentibus ecclesiae, quia etiam si peteretur auxilium eorum non propter hoc praeiudicaretur ecclesiae, supra, de offi. ord., perniciosa.  Et sic est arg. quod ecclesia non vult ius alterius sibi abrogare, quia iurisdictio distincta esse debet, sic supra, de iudic., novit, ubi de hoc; et supra, qui fil. sint legit., causam quae 2, ubi de hoc.

 Coercere
Si aliquid de iure ecclesiae sibi usurpare praesumpserint, supra, de immun. eccl., non minus; et supra, de immun. eccl., adversus; supra, de for. compet., cum sit.  Et qui malos coercet, minister Domini est, 23. q. 5, qui malos.  Et ministerium praebet legi, ut 23. q. 5, homicidas, et hic.  Ad hoc enim facta sunt iura ut mali puniantur, ut 4. dist., factae sunt.  Per leges enim nemo bene facere cogitur, sed male agere prohibetur, 23. q. 5, ad idem.  Ber.

X 5.33.03 Cum et plantare

 Excedentes
Unde illa perdere debent, 11. q. 3, privilegium; 74. dist., ubi.

 Ecclesias igitur et decimas
Sic 16. q. 7, decimas et ecclesias; et supra, de iure patron., cura.  Decimas quas habent laici in feudum et non alias possent recipere de consensu episcoporum, supra, de his quae fi. a prael., cum Apostolica, in fi.  Decimas tamen de laboribus suis non solvunt, supra, de decim., ex parte tua 1.

 Aliquo tempore
Nisi praescriptione muniti fuerint vel postea consensum episcopi habuerint, supra, de iure patron., cura.

 Excommunicatos
Quos vitare tenentur non obstante aliquo privilegio, infra, de sent. excom., nulli.  Et de iure communi quilibet tenetur, 11. q. 3, excommunicatos, quod ius per privilegium non tollitur, ut in decretali praedicta infra, de sent. excom., nulli.

 Nominatim interdictos
Nominatim aliquis dicitur interdictus sive excommunicatus quando proprio nomine expresso interdicitur vel aliis circumstantiis, Inst. de exhered. lib. § nominatim.  Ber.

 Pleno iure
Id est, utroque iure quo ad spiritualia et temporalia, infra, de privileg., quoniam.  Sed a contrario videtur quod si utroque iure pertineat ad illos, quod episcopos nihil possit attentare in illos, quod verum est.  Et ita institutio et destitutio quo ad temporalia et spiritualia ad ipsos pertinet, 16. q. 2, visis; et infra, de privileg., quoniam.  Et sic ecclesiae istae eodem gaudent privilegio quo et isti privilegiati.  Alias vero si pleno iure ad eos non pertineant, servabitur quod hic dicit.  Sed cum pleno iure istae ecclesiae pertinent ad istos religiosos ex privilegio Papae, quis deponet presbyteros?  Potest dici quod illi primo vocabunt episcopum diocesanum, et per eum adiunctis sibi aliis episcopis depositio fiat, sicut faciunt in aliis sacramentis.  Et hoc collige secundum tenorem privilegiorum, ut si primo debent recipere sacramenta ab episcopo diocesano, secundum quod in privilegio ponitur vel etiam a quocumque, et secundum hoc vocabunt isti privilegiati quoscumque episcopos voluerint.  Alias possunt privari officio et beneficio per abbates iusta causa interveniente, sed deponere non possunt, cum ad officium abbatum hoc non pertineat.  Ber.

 Semel in anno
De hoc habes infra, de privileg., ut privilegia § illud.

 Defunctorum
Nisi fuerint fratres eorum, quia tunc possunt illi sepeliri in ecclesia interdicta, dummodo illi fratres non sint excommunicati vel nominatim interdicti, ut infra, de privileg., ut privilegia.

 Nullatenus eximantur
Sic infra, de privileg., tuarum; et infra, de privileg., quidam.  Et hoc ideo quia per confraternitatem talem non sunt conversi illorum nec oblati, sed aliquam remissionem consequuntur, infra, de privileg., ut privilegia.  Unde dixit omnino non reddiderunt, et ita remanent de iurisdictione episcoporum.  Alias pro tribus vel quatuor denariis posset quis eximi a iurisdictione sui episcopi quod esset iniquum, infra, de privileg., ut privilegia § hoc autem.

 Tenorem privilegiorum
Sic infra, de privileg., porro, in fi.  Et ideo non debent habere fructum illorum, ex quo ea non servant, infra, de privileg., tuarum; et infra, de privileg., petistis; et infra, de privileg., ut privilegia; 11. q. 3, privilegium.  Et ita per abusum sive per delictum perditur privilegium, quare subiacebunt propter hoc interdicto episcoporum, ut in fine sequitur.  Simile supra, de haeret., ad abolendam, in fi., ubi de hoc.

X 5.33.04 Dilecti

 Non vultis
Unde possunt conveniri, quia iustitiam facere nolunt, 23. q. 2, Dominus; et in Auth. ut divin. iuss. subscr. hab. glor. quaest. § penulti., coll. 8; et in Auth. ut divin. iuss. subscr. hab. glor. quaest. § ulti., coll. 8; et 23. q. 5, administratores.  Et sic iudex facit litem suam propter dolum suum et etiam propter alias culpas, ut ff. de iud., filiusfamilias.

 Contemnentes
Arg. contra iudices qui probationes diligenter non attendunt, arg. 30. q. 5, iudicantem.

 Decurtabimus
Non enim sunt ei sua iura servanda, qui ius alienum violare non metuit, 73. dist., ubi; et 25. q. 2, sic decet; et supra, de mut. petit., ex litteris; et supra, de mut. petit., prudentiam; et arg. 95. dist., esto subiectus.  Et quod quisque iuris in alterum statuit uti debet eo, supra, de consti., cum omnes.  Et ecclesiasticus ordo confunditur si cuilibet ius suum non servatur, 11. q. 1, pervenit.  Inspiciantur ergo privilegia istorum, et secundum quod ibi continetur ita observetur, infra, de privileg., porro.  Et ita tamquam contemptores et negligentes punientur.  Ber.

X 5.33.05 Ad haec

 Sepelierint
Ita communicando eis in morte, inciderunt in excommunicationem, quia cui non communicamus vivo non communicemus et mortuo, 23. q. 2, iustum; 23. q. 2, Dominus; et 23. q. 2, notandum; et supra, de sepult., sacris.

 Eiiciant
Si potuerint discerni ossa eorum ab ossibus fidelium, alias non, supra, de sepult., sacris.  Et nisi forte tales fuerint qui petierunt absolvi, et per eos non steterit quo minus fuerint absoluti.  Et quia post mortem sunt absolvendi, infra, de sent. excom., a nobis est.  Et factum suum isti emendare tenentur.  Simile 55. dist., poenitentes; alioquin archiepiscopus hoc faciet in eorum opprobrium.  Ala.

X 5.33.06 Si de terra

 Triginta annos
Arg. contra supra, de praescrip., de quarta; 16. q. 3, placuit ut § quas actiones.  Et est expressum infra, de privileg., accedentibus, ubi tantum quadraginta annorum spatio perditur privilegium, ubi de hoc.

 Tanto tempore
Sic patet quod privilegium perditur nisi quis utatur eo, infra, de privileg., accedentibus.  Sic etiam leges per dissuetudinem abrogantur, ff. de legib., de quibus.  Multo fortius privilegium, quia res de facili ad suam naturam revertitur, ff. de pacti., si unus § quod si non totum.  Sed propter haec quantum ad alios non perditur.

 Renunciare
Sic infra, de privileg., accedentibus; et supra, de regular., ad Apostolicam; et supra, de regular., statuimus; et 7. q. 1, quam periculosum.  Et remittentibus actiones suas non est ulterius regressus ad eas, ff. de aedil. edict., quaeritur § si venditor.  Arg. contra supra, de for. compet., si diligenti, ubi plene de hoc tractatur.

X 5.33.07 Porro

 Quamvis
Id est, quia.  In antiqua erat: quoniam, et melius.  Simile quamvis supra, de iureiur., quemadmodum, ibi, quamvis interdum etc.  Vel quamvis, id est, cum, sed proprie non videtur stare posse.

 Libertatem
Supple quam in aliis.  Immo habent eandem in his quam in aliis possessionibus.  Hoc tamen deprehenditur ex eorum privilegio, ut infra dicit.  Et ita res ad eos devoluta censetur eodem privilegio cum aliis, ff. de usuri., cum quidam § si debitores; et ff. de iure fisc., fiscus.

 Ex inspectione
Et ita inspicienda sunt privilegia ad hoc ut sciatur quid contineatur in eis, infra, de privileg., recepimus; et supra, de fide instrum., accepimus; et in Auth. de mandat. princip. § si quis autem, coll. 3.  Et est arg. quod iudex debet facere copiam recripti partibus ad inspiciendum, nec sufficit sola recitatio rescripti, quia falsitas posset ibi esse quae ex sola lectione deprehendi non posset.  Et ex eo quod dicit: ita observes, nota non esse recedendum a forma verborum, supra, de decim., ad audientiam; et supra, de translat., inter corporalia; et ff. de leg. 3, non aliter.  Item arg. fines mandati diligenter servandos, supra, de rescript., cum dilecta.  Item arg. nulli esse credendum qui dicit se habere privilegium nisi illud ostendat, supra, de offi. deleg., cum in iure.  Et arg. ad hoc 42. dist., quiescamus; et 100. dist., contra morem; et infra, de privileg., cum capella.  Ber.

 Tenorem
Sic supra, de privileg., cum et plantare, in fi.; et infra, de privileg., petistis.  Et ita privilegium in sua forma tantum servari debet et non ultra extendi.  Alias privilegium non defendetur in aliis.  Ber.

X 5.33.08 Recipimus

 Omnes
Sicut Templarii et Hospitalarii et Cistercienses censum non solvunt Romanae ecclesiae, sicut credo.

 Inspicienda
De hoc dictum est supra, de privileg., porro.

 Perceptae libertatis
Ubicumque inveneris haec verba, in privilegiis, statim intelligas illos esse in toto exemptos a iurisdictione episcoporum, ut hic patet.

 Ad indicium perceptae protectionis
Licet Papa recipiat aliquod sub sua protectione, non sunt propterea subtracti a iurisdictione episcoporum, infra, de privileg., ex parte tua 1.  Et sic per confirmationem in forma communi non praeiudicatur episcopo loci, supra, de confirm. util. vel inutil., sua nobis; et supra, de confirm. util. vel inutil., quasi per totum.  Arg. supra, de maior. et obed., per tuas.  Arg. contra supra, de cleri. peregri., te nobis.  Quid ergo valet talis protectio?  Certe parum, sicut parum valet confiscatio in forma communi, tamen aliqua reverentia plus debetur illis quam aliis, arg. supra, de maior. et obed., per tuas.  Et forte citius Papa movetur pro eis cum iniuste gravatur ad litteras concedendas.

X 5.33.09 Sane

 Temerarium
Hoc ideo dicit, quia quae per privilegium conceduntur, non debent trahi ab aliis auctoritate propria in exemplum, ut hic, et 16. q. 1, hinc etiam.  Quia privilegia communem legem non faciunt, 16. q. 2, non exemplo; supra, de concess. praeben., constitutus, in fi.; ff. de constit. princ., quod principi; C. de legi. et const., leges, in fi.; et 7. q. 1, petisti; arg. 100. dist., contra morem.  Arg. contra quia quod uni personae conceditur caeteris denegari non debet, 5. dist., ad eius vero; et 4. dist., denique.  Non sunt contra, quia loquuntur de communi iure.  Quod enim de iure communi conceditur omnibus concessum intelligitur.  Secus de iure speciali, in quo casu loquuntur primae concordantiae.

 Certa ratione
Nota quod privilegium non est dandum nisi certa ratione inspecta, ut 7. q. 1, petisti.  Et non subito sed cum magna deliberatione, 23. dist., communis filius; et 16. q. 1, in parochiae.

 Singularibus beneficiis
Id est, privilegiis, quae singularia sunt et privata a lege communi, 3. dist., privilegia.  Ber.

X 5.33.10 Patentibus

 Non licet
Nec etiam missas ibi celebrare, de conse. dist. 1, unicuique; et de conse. dist. 1, clericos; et de conse. dist. 1, si quis.

 Potius per te
Arg. quod exempti si excedant metas privilegiorum sive publice deliquerint, quod possint ab episcopis coerceri, arg. infra, de privileg., tuarum, ubi de hoc.  Arg. optimum supra, de statu monach., recolentes.

 Non impediant
Arg. quod Papa sic indulget privilegium, ut non laedat sive impediat iustitiam aliorum, ff. ne quid in loc. pub., praetor ait § si quis a principe; et supra, de auctor. et usu pal., ex tuarum; 9. q. 3, si quis vero non obediat; 22. q. 2, primum; et ff. de condi. indeb., nam hoc; et supra, de consuet., cum olim; et supra, de eccl. aedif., ad audientiam 2.

X 5.33.11 Tuarum nos

 Collata
Non pleno iure, ut infra patet.

 Ad reconciliationem
Per aequam benedictam cum vino et cinere et per simplicem sacerdotem, supra, de consecr. eccl. vel alt., proposuisti; et supra, de consecr. eccl. vel alt., aqua.  Sed nonne ex privilegio saltem semel in anno possent ibi celebrare ante reconciliationem, ut supra, de privileg., cum et plantare § quod si; et infra, de privileg., ut privilegia?  Dicas quod privilegium non extenditur ad hunc casum quamdiu fuerit sic execrata, ut infra, de privileg., tuarum, ibi, donec reconciliata fuerit etc.  Et quia hoc est interdictum iuris et non hominis.  Qui celebrat in tali ecclesia non est suspensus nec irregularis.  Hic tamen ecclesia fuit interdicta a iure et ab homine.  Et sic diversa est haec poena, arg. supra, de cleri. excom., postulastis § quaesivisti.  Ber.

 Emancipare
Id est, liberare de potestate episcoporum.

 Amittere
11. q. 3, privilegium.

 Signatos
Per hoc patet quod licet portet aliquis habitum regularem, non obligatur dummodo constet quod non animo obligandi hoc faciat, ut isti faciebant.  Quia in tali casu habitus non facit monachum, supra, de regular., porrectum.  Arg. contra supra, de regular., statuimus.  Sed illud verum est cum constat quod animo vovendi habitum recepit professorum.  Nec obstat 27. dist., quod interrogasti; et supra, de regular., vidua; 20. q. 1, quem progenitores.  Quia illa intelligabantur olim quando ab initio factum erat ambiguum.  Et per hoc videtur solvi quaestio de eo qui simulando se monacham corrupit monialem, quia non est compellendus ad monachatum.  Alias tamen puniendus est exilio, etiam si iocose schemate monachae usus est, in Auth. de sanct. episc. § ulti., coll. 9.  Laur.

 Exhortationis
Id est, praedicationis.

 De officio beneficioque
Puniuntur enim isti tamquam falsarii, supra, de crim. falsi, super eo.  Laici enim excommunicantur, supra, de crim. falsi, ad falsariorum.

 Privilegii beneficio
Sic ergo videtur quod ordinarius possit punire exemptos cum publice delinquunt, quia hic privantur officio et beneficio nuncii istorum, et ipsis interdicitur officium exhortationis ab ordinario, supra, de haeret., ad abolendam, in fi.  Sed ibi dicitur tamquam a sede Apostolica delegatus.  Unde non videtur quod iure suo et ratione delicti sortitur quis forum, 6. q. 3, placuit; et supra, de privileg., cum et plantare, in fi.; et supra, de privileg., patentibus.  Ratione delicti perditur privilegium, ut hic dicitur; et 11. q. 3, privilegium.  Item reatus omnem honorem excludit, C. ubi sen. vel clar., quicumque.  Et qua in provincia quis deliquerit, illic iuri subiaceat omni privilegio cessante, C. ubi de crim. agi oport., authen. qua in provincia.  Nec enim praetextu privilegii flagitiorum crescit auctoritas, C. de privil. scholar., hac lege, lib. 12.  Et remissio peccatorum non dat licentiam delinquendi, 1. q. 7, exigunt; de poen. dist. 3, sane.  Et dicit imperator, non permittas delinquentes aliquibus privilegiis uti, in Auth. de mandat. princip. § quod si delinquentes, coll. 3.  Sed contra videtur quod non possint illos punire, 16. q. 1, frater noster; et supra, de supp. neg. prael., sicut; et infra, de privileg., cum capella.  Si enim tales possent puniri ut alii, inutile esset eorum privilegium.  Item proconsul non potest se intromittere de causis fiscalibus, qui est maior omnibus post principem, ff. de off. procon., si in aliquam § 2.  Alias est lex ff. de off. procon., nec quicquam.  Vincen. dixit quod ordinarius non potest interdicere eorum ecclesias, quando totam terram subiicit generali interdicto.  Sed contra hoc est supra, de consuet., cum inter; et infra, de verb. sign., cum in partibus.  Sed verius dicas quod licet non possit interdicere illorum ecclesias, ipsi tamen de iure communi tenentur servare interdictum generale, ut dicunt iura duo proxima, alias posset illos punire, supra, de privileg., patentibus, cum publice delinquunt.  Item pro levibus et minimis causis non possunt episcopi se intromittere nec excommunicare eos, vel si aliquis illorum esset infamatus, non potest compelli ut se purget.  Nam Papa nihil aliud eis concessit nisi quod eos filios suos fecit, sed in aliis cum publice delinquunt, non abstulit eis iurisdictionem.  Alias nihil aliud esset nisi dare materiam delinquendi.  Et quod possint puniri quando publice delinquunt, hic patet, et supra, de privileg., patentibus.  Et hoc idem dicit Tanc.  Alii dicunt quod nullo modo potest eos punire, et Papa sibi hoc reservavit, et hoc volunt sic probare.  Papa bene fecit quod Templarii et Hospitalarii et alii exempti semper sunt in aliena parochia, et scit quod delinquunt, et dicit quod non puniantur ut per iura patet in contrarium allegata.  Et quia si aliqui dicuntur curiales, puniuntur ubi inveniuntur nisi sint in armata militia, quia tunc conveniuntur sub magistro militum nisi habeant privilegium imperiale, C. ubi quis de cur. vel cohort., hac perpetua.  Et illustres non puniuntur nisi sub iudicibus a principe specialiter deputatis, C. ubi sen. vel clar., senatores, circa medium.  Io. distinxit ita si privilegiatus deliquit circa rem non exemptam, ut in contractu vel maleficio occidendo hominem vel adulterando, tale delictum potest punire episcopus loci.  Quia si persona sit exempta, res tamen in qua deliquit non est exempta.  Et ita quasi ratione rei in qua deliquit, sortitur quis forum etc., supra, de for. compet., licet ratione.  Si vero deliquit circa rem exemptam, puta male gerendo se in officio suo vel alienando res ecclesiae, tunc a solo Papa punitur, quia in his exemptus est.  Ubi enim factum eorum praeiudicium affert non exemptis, ibi bene punit episcopos eos.  Secus si non tangit, et hoc probatur satis, infra, de privileg., cum capella.  Si vero aliquod specialius in privilegiis suis invenitur, illud servetur, supra, de privileg., porro.  Innocentius Papa statuit quod exempti subsint ordinariis ratione delicti sive contractus aut ratione rei, de qua contra ipsos quaestio movetur, et coram eis possunt conveniri, sed delictum commissum sit in loco exempto sive contractus initus aut res litigiosa sit in loco exempto, tunc non possunt conveniri coram ordinariis, ut dicitur in quadam constitutione Inno. iiii infra, de privileg., extravag. volentes. 

 Poena suspensionis
Scilicet officii et beneficii, et potest hoc referri ad factum, cum de iure sint suspensi violando temere interdictum, prout notatur supra, de excess. praelat., tanta, in magna notula.  Sed si scienter celebrarent post interdictum iuris debent suspendi, et tunc proprie dicitur suspendi.  Ber.

 Reducas
Id est, ostendas illos ab eis non fuisse absolutos, hoc est, sicut de facto fuerunt absoluti, ita de facto reducas illos in eandem sententiam.

 Nolumus excusari
Sic supra, de privileg., cum et plantare § penulti.; et infra, de privileg., quidam.

X 5.33.12 Cum olim

 Lucii
Quod postea fuit amissim, ut infra sequitur.

 Onus
Ideo enim isti apud sedem Apostolicam testes suos producere debent, quia pars altera suos etiam ibi produxit, ut sic hinc inde servetur aequalitas.

 Fratrum
Istis non creditur tamquam testibus cum iurati non fuerint, quia inducti non fuerunt in testes, sed quia ipsi viderant privilegium, credit eis Papa tamquam fratribus suis et honestis viris.  Sed non probationem sed praesumptionem inducunt, et coadiuvant testes inductos.

 Diocesani
Et ideo nullum ius reservavit ipsi episcopo in monasterio illo, ex quo verba plenae exemptionis continebantur in privilegio illo, ut supra patet, et arg. supra, de privileg., recepimus.

 Non ligatum
Cum non esset iudex suus, supra, de consuet., ad nostram; et 2. q. 1, in primis.  Et sic ipso facto denunciavit ipsum non ligatum, et sic sententia a non suo iudice lata servari non debet, supra, de iudic., at si clerici.  Arg. contra infra, de sent. excom., cum desideres § 1; et infra, de sent. excom., pueris; et infra, de sent. excom., si aliquando, ubi de hoc.

 Sine reprehensione
Hoc est notatu dignum, quod si aliquis vult probare amissionem instrumenti, oportet quod plura probet, videlicet tenorem instrumenti et praeterea quod fit sine aliquo vitio quo posset argui falsitatis, ut hic patet, et arg. C. de fid. instrum., cum quidam.  Sed numquid legatus potest probare pari ratione amissionem instrumenti suae legationis?  Dico quod non, supra, de offi. deleg., cum in iure; arg. C. de mand. princ., si quis.  Quia non est aliquis ibi superior coram quo fieret probatio, alias tamen si honestus et notus esset, potest et debet ei credi, arg. 97. dist., nobilissimus.  Item quandoque sufficit probare tantum amissionem instrumenti, licet alia ratio non probetur, C. de probation., si de possessione.  Sed hoc est in odium illius qui fuit instrumentum furatus.  Alias non sufficit probare solam amissionem, ut hic patet, et C. de testi., testium, in fi.  Item si instrumentum fuit exhibitum in iudicio et ei fides est imposita.  Si postea perdatur, adhuc potest adversarius instrumentum reprobare praestito tamen iuramento quod malitiose hoc non opponat, C. de fid. instrum., cum quidam.  Si quaeras qualiter probatur perditio instrumenti, dic quod per iuramentum illius qui perdidit, arg. praedictae legis proximae.  Sic et amissio aliarum rerum probatur per sacramentum, C. und. vi, si quando; et supra, de his quae vi met. caus. fi., super eo; et 2. q. 1, in primis.  Et hac eadem ratione videtur quod si impetrasti litteras ad delegatos et eas amiseris, si probas amissionem et tenorem litterarum quod fuerint sine aliqua falsitate et sine vitio suspicionis, per legitimos testes qui discreti essent cognoscere litteras de vitio falsitatis, posset dici quod postea possunt procedere, arg. huius decretalis.  Ber.

X 5.33.13 Ex parte abbatissae

 Nulla mentio
Unde videtur quod litterae non valebant, supra, de rescript., cum ordinem.

 Non erat ignarus
Unde non videbantur valere litterae cum ex certa scientia veritas sit suppressa.  Et talis qua expressa litteras non habuisset, supra, de rescript., super litteris.  Vincen.

 Specialiter pertinere
Et ita sententiae non tenuerunt, tum quia post appellationem tum quia specialiter sedi Apostolicae subiectae sunt, sic supra, de privileg., cum olim propter; supra, de relig. dom., cum dilectus.  Unde Papa omittit alias sententias tamquam nullas, ut supra, de privileg., cum olim propter.

 Innovandum
Sic contradictum fuisset tali innovationi, Papa non statim innovasset, supra, de privileg., cum olim propter.

 Sed antiquum ius
Nota ergo quod per innovationem nihil iuris acquiritur sed antiquum reservatur, arg. 12. dist., praeceptis; et supra, de confirm. util. vel inutil., cum dilecta; et infra, de privileg., quia intentionis.

X 5.33.14 Cum olim

 Appellatum
Ex parte canonicorum.

 Praefigendum
Ad instantiam episcopi.

 Diffinitivam
Hoc ideo dicit quia iam processum fuerat in causa ad plenum per iudices a quibus fuit appellatum, alias haec non haberent locum.

 Et F. monacho
Nota quod causa delegatur monacho, supra, de for. compet., conquestus.  Quod est verum expresso nomine monachatus, quo tacito non valerent quia per surreptionem essent obtentae, quoniam monachi a strepitu causarum remoti esse debent, supra, de synd., sicut.  Unde oportet quod in litteris fiat mentio de monachatu, supra, de rescript., cum ordinem; et supra, de confirm. util. vel inutil., porrecta.  Similiter nec procurator esse potest etiam pro utilitate monasterii sine licentia abbatis, 16. q. 1, monachi; et 16. q. 1, de praesentium.  Abbas tamen potest esse procurator, supra, de censib., sopitae; et supra, de transact., contingit.  Hodie non committitur causa a Papa vel ab eius legatis nisi personis in dignitate constitutis vel canonicis in cathedralibus ecclesiis vel aliis collegiis venerabilibus, ut in decretali Inno. iiii in concilio Lugdunensi supra, de rescript., extravag. praesenti decreto.  Nec debet committi nisi in civitatibus vel alibi, ubi possit haberi copia peritorum, ut ibi dicitur.

 Quibus
Sed cum appellatum fuerit ab istis iudicibus, quomodo debent se amplius intromittere?  Dic quod hoc fuit de voluntate partium, alias non compellerentur et poterunt canonici appellationi renunciare.  Sic supra, de except., significaverunt.  Et quid Papa hoc mandat, et quia non fuerunt prosecuti appellationem, perinde est ac si non appellassent.

 Ac probandum
Et hoc additum erat in litteris, ut si de partium procederet voluntate, diffinitivam sententiam promulgarent, ut probant sequentia.

 In expensis
Quia pars monasterii non fuit prosecuta appellationem, unde debuit condemnari in expensis, supra, de appell., saepe; et supra, de appell., reprehensibilis.  De hac materia dicitur supra, de dolo et contu., finem, certa quantitate expressa et taxatione praemissa.

 Iuraveras
Probatio ista expensarum per iuramentum solum fit, ut hic patet, et C. de iud., sancimus; taxatione praemissa, ut eadem lege C. de iud., sancimus; et 3. q. 4, offeratur; et supra, de procurat., constitutis; et supra, de his quae vi met. caus. fi., super eo.

 Extorto
Consensus seu confessio per metum extorta non valet, 15. q. 6, si quandoque; et 15. q. 6, auctoritatem; et C. quod metus cau., si vi; et supra, de his quae vi met. caus. fi., perlatum; et 31. q. 2, Lotharius.  Ber.

 Restitutionem
Quia quicquid post suam consecrationem acquisivit, episcopatui acquisivit, quare donare illa non potuit, quia qui nihil habet nihil donare potest, 18. q. 1, statutum; 54. dist., abbati; et supra, de iure patron., quod autem, in fi.  Ber.

 Revocari
Nota quod ecclesia sine auctoritate episcopi aedificari non debet, etiam si sit aliquis exemptus, de conse. dist. 1, nemo; et 1. q. 2, placuit; et in Auth. de eccl. titul. § si quis autem, coll. 9.  Quod si fecerit episcopus, ecclesiam ad suum dominium revocabit, ut hic patet, nisi abbas illam praescripsisset, ut supra dicit.

 Nec tenere
Forte dicebat sententiam latam contra absentem non contumacem, unde nulla erat, 3. q. 9, omnia; et ff. de re iud., contra pupillum.  Sed hoc non erat verum, ut hic patet per finem ubi confirmatur sententia pro parte.

 In damnum ecclesiae
16. q. 6, si episcopum; et ff. quan. ex fac. tut., ob dolum.

 De gratia duximus
Et sic beneficio restitutionis admissum fuit monasterium ad exhibenda privilegia quae omiserat, supra, de in integ. restit., auditis, et aliis pluribus capitulis.  Sed iure communi non admitteretur praetextu illorum instrumentorum.  Et sibi imputet quod omisit illa, supra, de re iudic., inter monasterium; et supra, de re iudic., suborta.  Tamen in causa appellationis bene audiretur de iure communi ad exhibitionem privilegiorum, quia tunc possunt induci nova instrumenta et nova exceptio opponi, supra, de fide instrum., cum Ioannes; et C. sent. rescind. non pos., peremptorias; et C. de temp. appel., per hanc.  Et hic non fuit appellatum a sententia, quia si appellatum fuisset, non fuisset admissum monasterium hac via.  Quamdiu enim competit ordinarium auxilium, non datur extraordinarium, ff. de minor., in causae 2, in princ.

 Rasuras
In loco suspecto, alias non obesset, supra, de fide instrum., ex litteris; supra, de relig. dom., cum venerabilis.

 Subscriptiones
Ex hoc non deberet esse suspensum, quia quot sunt subscriptiones subscribentium tot diversitates scriptuarum debent esse.  Et dissimilitudo debet esse, ut patet ipso facto per subscriptiones.  Vix enim possent similes.  Quod singuli subscribere debeant, probatur C. qui testam. fac. pot., hac consultissima.  Sed reprobatum fuit hoc instrumentum ex eo quod habebat rasuras in loco suspecto et quod falsum videbatur.  Quia scriptum aliud fuit exhibitum, quod fuit eadem manu confectum et conscriptum, et ideo non fuit illi instrumento habita fides.  Sic supra, de except., cum venerabilis.

 Irritam et inanem
Ex hoc patet quod licet sententia per falsa instrumenta lata nulla est, interim tamen quamdiu non constat, de hoc habetur aliqua supra, de fide instrum., accepimus, ubi de hoc.

 Praescripsisset
Si allegasset praescriptionem nomine Romanae ecclesiae, supra, de praescrip., cum ex officii.

 Cum ipsi de hac
Sed tantum de libertate ab episcopo concessa, quae non valuit.  Et ita patet quod licet sententia iudicis retractetur, non est praesumendum propterea contra ipsum quod aliquid fecerit fraudulenter, nisi in contrarium probaretur, 2. q. 6, hoc etiam placuit.

 Ad ius professionis
Id est, ad ius obedientiae vel fidelitatis, quod est contrarium libertati, supra, de simon., ne Dei.

 In caeteris
Scilicet, quo ad expensas et in restitutione Marabatinorum et in restitutione ecclesiarum.  Et sic sententia pro parte tenet et pro parte revocatur, sic supra, de testamen., Raynutius; et supra, de testamen., Raynaldus.

X 5.33.15 Accedentibus

 Per quadraginta annos
Et sic patet quod contra privilegium praescribitur.  Arg. contra 25. q. 2, sors; et 25. q. 2, non statim, ubi dicitur quod privilegia ecclesiarum et monasteriorum cunctis temporibus inviolata permaneant.  Sed illud loquitur de alio privilegio quod potius pertinet ad libertatem ad immunitatem ecclesiarum de generalibus statutis quibus ecclesia regitur, et illa intemerata semper erunt.  Item videtur quod unico actu perdatur privilegium, C. de pac. inter emp. et ven., commissoriae; et C. de iure dom. imp., si creditor.  De hoc plene dictum est supra, de consti., cum accessissent.  Praeterea ad hoc ut perdatur privilegium, sufficit quod per triginta annos non sit usus privilegio, supra, de privileg., si de terra.  Et hic dicit quod quadraginta.  Ad hoc dicerunt quidam quod etiam unico actu perditur hoc privilegium, sed respondetur de quadraginta et ibi de triginta, quia sic de facto accidit.  Simile ff. de pet. hered., item veniunt § adoptanda.  Et hoc probare voluerunt unde audiendi erant, supra, de restit. spol., licet; et ff. de probation., circa eum.  Et sic unico actu perditur privilegium et redit res ad ius commune.  Simile ff. de pacti., si unus § quod si non ut totum; et ff. de adimen. leg., quod si iterum, quae continuatur praecedenti; et 35. dist., ab exordio.  Ad hanc solutionem consuevit sic distingui: privilegium aut datur ad agendum aut ad excipiendum etc.  Quaere hanc distinctionem, de consti., cum accessissent.  Sed hoc non credo quod hoc privilegium unico actu tollatur.  Arg. ad hoc C. de excus. et temp., voluntaria; et C. de episc. et cler., authen. presbyteros.  Et credo standum huic decretali et valebit privilegium istud nisi probetur quod quadraginta annos non sunt usi privilegio, solvendo decimas quiete.  Arg. optimum supra, de praescrip., cum vobis.  Et ita perditur privilegium eodem tempore quo et praescribitur contra ius commune.  Unde continue debent isti probare perceptionem decimarum quolibet anno, ut dicit littera.  Unde isti si vellent probare interruptionem et possent, admitterentur, vel per retentionem decimarum vel etiam per litem contestatam factam.  Et hoc indicant verba illa, continue perceperint sine lite.  Et ita quod dicitur supra, de privileg., si de terra, de triginta annis non tenet, ut supra, de praescrip., ad audientiam; et supra, de praescrip., illud.

 Renunciasse tacite
Supra, de privileg., si de terra, ubi de hoc; supra, de his quae fi. a maior. par. cap., ex ore; supra, de offi. deleg., gratum.  Sed numquid talis renunciatio possit ei obiici ab aliis, quibus decimas non solvunt?  Arg. quod sic, supra, de consti., cum accessissent; supra, de praeben., pro illorum.  Sed hoc non credo quod propter hoc perdat privilegium quo ad alios, sed de privilegio tantum detrahitur, supra, de privileg., si de terra.

X 5.33.16 Cum capella

 In quantum exempti
Quod colligitur ex forma ipsius privilegii, supra, de privileg., porro; et supra, de privileg., recepimus.  Ex hac decretali solvitur quaestio de abbate qui acquisivit privilegium, quod monasterium suum esset exemptum cum omnibus capellis.  Tempore succedente acquisivit capellas quas contendit eodem privilegio retinere episcopo loci contradicente.  Et est distinguendum per hanc decretalem utrum acquirat novas capellas prioribus accessorias, an quae habeant se principaliter ab illis omnino segregatae.  In primo casu participant eidem privilegio.  In secundo casu non, arg. ff. de liberat. leg., creditor § Caio; ff. de leg. 3, uxori, 1. resp.; et ff. de leg. 3, cum quis, in fi.  Arg. contra ff. de ver. oblig., cum stipulamur.  Huic decretali contra videtur 16. q. 1, frater noster; et 12. q. 2, cognovimus, quia una et eadem res non debet duplici iure censeri, et supra, de decim., cum in tua.  Sic enim videtur quod isti sint partim liberi partim servi, quod est contra illud ff. de statulib., si duobus.  Sed non obstat, quia quantum ad capellam istam sunt liberi ab episcopo et in his quae spectant ad ipsam.  In his in quibus subsunt episcopo non sunt exempti, et diverso iure censentur quo ad diversa non ad idem.  Sicut potest habere quis plura domicilia, supra, de for. compet., ex parte.  Et quo ad unum eorum potest censeri uno iure et quo ad aliud alio.  Et sic tenetur utrique, et est simile supra, de maior. et obed., per tuas; et infra, de privileg., ex ore, in fi.  Et sic exemptus seu privilegiatus potest iudicari ab episcopo loci, sed non in his in quibus exemptus vel privilegiatus est nisi prout dicitur supra, de privileg., tuarum, in fi.

X 5.33.17 Ex ore

 Rectissima
Cum ius faciat quo ad omnes qui similiter iudicare tenentur, supra, de re iudic., in causis.  Et ideo cum multa providentia et deliberatione est promulganda, 35. q. 9, Apostolicae; et 35. q. 9, sententiam, in fi.

 Nulli parcat
Ubi scandalum non timetur, alias detrahere debet severitati, 50. dist., ut constitueretur; et 44. dist., comessationes; et 23. q. 4, non potest; et supra, de nov. oper. nunc., cum ex iniuncto.

 Quod suum est
Sic supra, in constitutione Gregorii in principio libri huius, rex pacificus; et Inst. de iust. et iure, in princ.  Et summum bonum est in rebus iustitiam colere, 12. q. 2, cum devotissimam.

 Ad synodum episcopalem
Cum iusta causa extiterit, 18. dist., episcopus non debet.

 Recipere ac servare
17. dist., decernimus.

 Aliqua de suis
Arg. quod quando haec dictio, quia, vel haec dictio, sicuti, ponitur in privilegio, quod per hoc ponitur aliquid, alias nihil esset.  Arg. infra, de verb. sign., abbate; et infra, de privileg., in his; et ff. de condi. et demon., quibus diebus § dominus; ff. de leg. 1, si servus § si servus; et ff. de leg. 1, si servus § qui quinque; et ff. de leg. 1, si sit § 1; et C. de fals. caus. adiec., etiam.  Arg. contra quod potius intelligitur conditionaliter, ff. de contrah. empt., si quis fundum; et ff. de contrah. empt., si debitor, in fi.  Io.

 Sit probata praescriptio
In his scilicet quae per privilegium non erant exempta in quibus obtinet episcopus, ut infra sequitur.  Et sic est arg. quod abbas potest praescribere ius commune in capellis contra episcopum in his quae potest possidere, supra, de praescrip., auditis.

 Quae non probantur
Ergo licet quis probet exemptionem capitis, non ideo probavit exemptionem membrorum, arg. supra, de privileg., cum capella.  Arg. contra quia totum et pars debent eodem iure censeri, 12. dist., non decent; et 12. dist., praeceptis; et 12. q. 2, cognovimus; et 2. q. 7, si quis episcopus; et ff. pro derelic., an pars.

 Idem abbas tenetur
Et sic est arg. quod aliquis potest esse vasallus multorum, sicut iste abbas subest Papae et episcopo pro capellis, ut supra, de privileg., cum capella; ff. de oper. lib., duorum.

X 5.33.18 Ex parte tua

 Declarantur
Sic supra, de privileg., recepimus; et supra, de maior. et obed., per tuas.

 Subtrahuntur
Sic ergo talis protectio inutilis est, sicut confirmatio in forma communi de qua dicit supra, de concess. praeben., quia diversitatem.  Ad quid ergo impetrantur?  Quia solet plus timeri quod specialiter pollicetur quam quod generaliter impetratur, supra, de haeret., si adversus; et 23. dist., quamquam.

X 5.33.19 Pastoralis

 Contineatur expressum
Arg. quod privilegium semper intelligitur concessum sine laesione alterius, supra, de offi. ord., licet; et supra, de auctor. et usu pal., ex tuarum; et supra, de eccl. aedif., cum dicat; et supra, de eccl. aedif., ad audientiam 2; et C. de inoffic. testam., si quando; arg. supra, de privileg., patentibus.

 Inconsulto
Sic licet lex concedat libertatem servo vindicanti necem domini, a iudice tamen danda est, C. pro quib. cau. ser., quoniam.

 In possessionem
Quam numquam habuerunt.  Et hoc ideo quia nemo sua auctoritate rem suam accipere debet, C. und. vi, si quis in tantam; et 16. q. 6, placuit; et C. de acq. poss., improba; ff. de acq. poss., si ex stipulatione.  Secus si possessionem habuisset, supra, de restit. spol., cum venisset.

 Indulgentiam
Si de duabus servitutibus altera remanet in suo statu, ff. de servitu. urb. praed., si domus tua; et supra, de auctor. et usu pal., ex tuarum, ita hic.  Nec huiusmodi generali concessione conceditur quod specialiter non fuisset concessurus, ff. de peculi., qui peculii, ff. de pignorib., denique; et ff. de pignorib., obligatione; et supra, de elect., ecclesia vestra 2, ibi neque enim etc.; C. de inoffic. testam., si quando.  Ber.

X 5.33.20 Petistis

 Ridere
Simile infra, de sent. excom., si vere.  Simile dicit imperator: iudices iubemus esse sollicitos ne turpi colludio quaeratur ex miseris pretium gaudiorum, C. pub. laet. vel con. nun., quicquid, lib. 12, in fine libri.

 Quamdiu
Sic 6. q. 2, si tantum; et 6. q. 2, placuit.

 Celebretis
Non enim debent aliis legem imponere quam ipsi negligunt observare, supra, de praeben., pro illorum.  Nec tenetur alius servare privilegium quod ille non servat cui concessum est, infra, de sent. excom., in audientia.  Et qui privilegium alterius non servat eius privilegium non est servandum, supra, de appell., an sit; supra, de elect., bonae 1.  Et quod ab illis exigere debet multo fortius a seipso, ff. de negot. gest., si pupilli § ulti.; et ff. de admin. tut., quotiens § item temporali; ff. si serv. vend., altius; et supra, de nat. ex lib. ven., indecens.

X 5.33.21 Quoniam

 Utroque iure
Scilicet in spiritualibus et temporalibus, supra, de privileg., cum et plantare § in ecclesiis; et 15. q. 2, observandum.  Illud intelligitur cum traditur ecclesia pleno iure.  Vide qualiter interpretatur hoc verbum, utroque iure, cum tamen utroque iure posset ecclesia aliqua monasterio esse subiecta, licet episcopus aliqua temporalia ibi recipiat, infra, de censib., cum venerabilis.

 Synodare
Id est, ad synodum vocare.

 Permanentibus
Similis interpretatio est 16. q. 1, generaliter.  Et simile infra, de verb. sign., abbate, in fi.  Et ita licet persona sit exempta, tamen ratione rei quam possidet non exemptae est subiecta, supra, de privileg., cum capella; et supra, de privileg., ex ore, in fi.; et supra, de maior. et obed., per tuas.

 Utroque iure
Id est, in spiritualibus et temporalibus, ut supra patet.  Ber.

X 5.33.22 Quia circa

 Episcopalibus
De quibus loquuntur canones, 12. q. 2, vobis; et 12. q. 2, concesso.

 Secundum canonicas sanctiones
Puta de consensu capituli, 12. q. 2, vobis; 12. q. 2, sine exceptione; et supra, de his quae fi. a prael., cum nos.  Nec in enorme detrimentum facta fuerit, quia per hoc posset revocari, supra, de dona., Apostolicae.

 Indefinite
Arg. quod indefinita aequipollet universali, 19. dist., si Romanorum.

 Nihil exceperit
Sic supra, de iure patron., ex litteris.

 Beneficiis
Simile supra, de dona., pastoralis; et supra, de dona., cum dilecti, in fi.; et infra, de verb. sign., olim; ff. de constit. princ., beneficium.

 Sed futuri
Arg. quod in privilegiis verbum generale et indefinite prolatum ad futurum extenditur, 12. q. 2, cognovimus; et supra, de decim., ex parte tua 2; et C. quae res pign. oblig. poss., si quis; ff. de servitu. urb. praed., si servus.  Arg. contra supra, de censib., quanto; et supra, de decim., cum in tua; et supra, de privileg., cum capella; ff. de contrah. empt., in lege; et ff. de contrah. empt., Rutilia Polla; ff. de damn. infect., damni § si is qui.  Sed ideo contra dantem fit interpretatio ne excogitata fraude suae obviet libertati, 16. q. 2, visis; C. de donation., si quis argentum § ulti.  Secus ubi certa verba ponuntur.  In eo casu non extenditur ad alia, sed ita servandum est privilegium quatenus tenor privilegii se extendit, supra, de privileg., porro; et supra, de privileg., recepimus.  Sed ubi verbum generale ponitur, ad omnia appellativa extenditur, sic supra, de decim., ex multiplici.  Si autem aeque potest retorqueri ad ius commune sicut ad privilegium, potius videtur interpretatio facienda secundum ius quam secundum privilegium, supra, de consuet., cum dilectus; et ut nemini sit onerosa, arg. supra, de testib., cum tu; ut non sit captiosa, ff. de regul. iur., quotiens.  Et contra illum potius interpretatio debet fieri qui potuit legem apertius dicere, ff. de pacti., veteribus; et ff. de contrah. empt., Labeo; et ut fiat secundum communem modum loquendi, supra, de spons., ex litteris 1.  Nam consuetudo interpretatur vocem, infra, de verb. sign., abbate.  Et semper in tutiorem partem fit interpretatio, supra, de spons., iuvenis; infra, de reg. iur., estote.  Si enim neutra esset tutior, in benigniorem, 9. dist., sana; ff. de reb. dub., cum in testamento.  Io.

X 5.33.23 Antiqua

 Renovantes
22. dist., renovantes.

 Alexandrina secundum
Scilicet post Constantinopolitanam et Constantinopolitana primum, scilicet post Romanam.  Olim vero Alexandrina fuit prima post Romanam, ut 22. dist., renovantes.  Et sic privata fuit iure suo sine culpa, quod esse non debet regulariter, supra, de consti., cognoscentes; et supra, de eo qui cog. consang., discretionem; et supra, de eo qui cog. consang., Iordanae; et 16. q. 7, inventum; et 56. dist., satis perversum.  Hoc tamen non fit sine causa, supra, ut lite non cont., quoniam § 2.  Quod fit pluribus modis, unde versus: paupertas odium vitium favor et scelus ordo // personas spoliant et loca iure suo.  Unde propter paupertatem uniuntur duae ecclesiae ut unus sit sacerdos utriusque, 10. q. 3, unio; cum utraque consuevit suum habere proprium.  Propter odium, ut 70. dist., neminem; propter favorem, ut hic, et 22. dist., renovantes.  Et propter vim seu favorem consecrationis, 14. q. 6, comperimus.  Quandoque etiam favore religionis, supra, de eccl. aedif., ad audientiam 1.  Propter scelus etiam puniuntur illi qui non peccaverunt, 25. q. 2, ita nos.  Propter ordinem privatur dominus servo suo, 54. dist., ex antiquis; et 54. dist., frequens.  Quandoque propter defectum sacramenti, 34. dist., si cuius; et 34. dist., lector.

 Fidelitatis et obedientiae
Sic ergo Patriarchae, et illi qui nullo medio subsunt domino Papae, iurant ei fidelitatem et obedientiam, ut hic dicitur, et supra, de iureiur., ego.  Sic et suffraganei suo metropolitano obedientiam et reverentiam praestare debent secundum quod isti praestant Papae, supra, de maior. et obed., dilecti filii.

 Professionem
Id est, obedientiam et reverentiam, supra, de simon., ne Dei.  Ad quam non tenentur exempti episcopo diocesano, cum illud fit contrarium libertati, supra, de privileg., cum olim propter, in fi.  Ber.

 Nisi in urbe
Arg. quod minor non potest exercere iurisdictionem praestante maiore, 21. dist., denique; et 95. dist., presbyter; ff. de off. procon., proconsul portam; et supra, de offi. legat., volentes.  Arg. contra 95. dist., ecce; et 11. q. 1, pervenit; C. de donation., in hac sacratissima.

 Ab omnibus
Hoc est privilegium Apostolicae sedis, ut omissis omnibus possit appellari ad ipsum, ut hic innuitur, et 2. q. 6, ad Romanam.  Sic etiam intelligitur quod dicit imperator, quod habet similia privilegia cum Romana ecclesia, in Auth. de eccl. titul., in princ., coll. 9; et 95. dist., mos antiquus.

X 5.33.24 Ut privilegia

 Intellecta
Qui malitiose privilegium principis interpretatur infamis efficitur, C. de legi. et const., quae ex relationibus.

 Non negetur
Ex hoc loco patet quod tempore interdicti denegatur ecclesiastica sepultura, ex quo per privilegium istis conceditur, supra, de privileg., cum et plantare § quod si.  Ber.

 Mutato habitu saeculari
Ita quod habitus illos distinguat ab habitu saeculari, licet ex toto non habeant habitum monachalem, arg. 33. q. 5, quod Deo pari.  Et talis largo modo ecclesiastica persona censetur, 28. q. 1, ut lex; et 12. q. 1, duo.

 Pro duobus
Quid si medietatem bonorum darent, numquid dicendi sunt fratres?  Non nisi maiorem partem, arg. ff. de contrah. empt., in modicis.  Quod non credo etiam si darent totum dum tamen non se reddant.  Quia res et non persona sunt accessoria.  Ber.

 Semel in anno
Sic patet quod in ecclesia interdicta celebratur et canonice, quia tunc de speciali privilegio relaxatum est interdictum, non sublatum.  Unde idem interdictum manet, non novum creatur, arg. ff. de preca., sed si manente; et 24. q. 1, Achatius non est; et 12. dist., praeceptis.  Sed videtur potius ut dicit Vincen. quod interdictum non relaxetur, sed in ecclesia interdicta celebretur de licentia Papae, supra, de privileg., petistis, in fi.  Nec tunc committitur contra interdictum.  Sic aliquis potest praedicare et loqui excommunicatis de his quae pertinent ad correctionem eorum nec incidit in excommunicationem, infra, de sent. excom., responso; et infra, de sent. excom., cum voluntate, in princ.  Et semel tantum in anno hoc eis licet et non pluries, ut hic patet.  Sed si centum annos stetissent, quod non venissent ad ecclesiam istam quae saepe fuit interdicta, numquid praescribitur contra illos?  Videtur quod sic, supra, de privileg., accedentibus, ubi isti Templarii perdunt istud privilegium quia non sunt usi isto spatio quadraginta annorum, arg. ff. de nund., nundinis.  Sed contra credo in casu isto, quia non nocet eis.  Sed numquid de auctoritate episcopi posset aliquis celebrare in ecclesia interdicta ab episcopo?  Videtur quod sic eadem ratione.  De hoc dixi supra, de appell., ad haec quoniam.

 Pluraliter
Nota quod pluralis locutio non semper infert suas singulares.  Sic 1. dist., omnes leges; sic supra, de appell., significavit; supra, de praeben., cum iamdudum; sic 2. q. 1, in primis, ibi: alii accusatores; ff. de condi. et demon., falsa § si quis legaverit; et ff. de statu hom., summa.  Arg. contra supra, de rescript., olim.  De hoc plura argumenta invenies supra, de rescript., ex parte Conventrensis.

X 5.33.25 Quod nonnullis

 Commune terrae interdictum
Interpretationem huius verbi habes infra, de verb. sign., cum in partibus.

 Quandoque
Per hoc videtur quod saepius possint quam semel in anno, ut sit privilegium episcoporum maius quam privilegium praecedentis capituli.  Sed diversa sunt privilegia episcoporum et illorum.  Hoc enim intelligitur de ecclesiis sibi subiectis, sed praecedens in ecclesia una tantum semel in anno celebrare possunt.  Et expone quandoque, id est, quandocumque.  Vel dic quod cum illud privilegium generale sit in parochia alterius episcopi, poterit episcopus celebrare sicut in sua si alius episcopus hoc permiserit?  Sed numquid canonici possunt interesse cum episcopo?  Non, ita quod celebrent principaliter cum ipso more solito, licet intersint ut audiant sicut alii extranei qui non sunt interdicti, cum ipsi canonici non habeant privilegium ne per hoc vilescat rigor, supra, de privileg., ut privilegia.  Vel potest exponi quandoque, id est, non semper, quia si ex tali celebratione oriretur scandalum, non deberent semper celebrare, sed aliquando, ita quod non esset scandalum.

 Causam
Per hoc dicunt quidam quod illi qui non deliquerunt nec aliquam causam dederunt ut poneretur interdictum, licet forte in loco interdicto interesse non debeant divinis cum illis qui privilegium habent, tamen extra terram illam bene possunt audire divina et percipere sacramenta.  Credo quod non debeant admitti ad aliqua officia vel sacramenta, ut ipsi per hoc citius inducantur ad satisfaciendum, et ut sententia magis timeatur.  Quia qui suspensus vel interdictus est in una ecclesia, in omnibus est interdictus vel suspensus.  Hoc expresse dicitur in textu et in glossa 4. q. 5, quisquis.  Et arg. bonum ad hoc infra, de poenit. et remiss., quod in te, ubi de hoc notatur in fi.  Ber.

 Iniquum
Nota occasionem iuris ad iniquum dispendium trahi non debere, C. de usuca. pro empt., eum qui.  Sic supra, de translat., inter corporalia, a contrario sensus; et 45. dist., licet nonnumquam.

X 5.33.26 Quanto

 Sola verba
Et male certe, quia consideranda est mens potius quam verba.  Nam verba deserviunt intentioni et non econverso, infra, de verb. sign., intelligentia; 1. q. 1, Marcion; et ff. de legib., scire leges.  Et potior est mens quam verbum docentis, ff. de supel. leg., Labeo, in fi.  Et arg. ff. de instruc. vel instrum., cum de lanionis § asinam, in fi.  Et in testamento consideratur potius mens testantis quam verba, ff. de leg. 1, a fratris postumo.  Et in contractibus potius inspicitur voluntas quam verba, C. quae res pign. oblig. poss., pignorum; et C. quae res pign. oblig. poss., si quis.  Et non tantum verba edicti servanda sunt immo sententia potius, ff. de legib., contra legem.  Hic non servabant vim et potestatem verborum, ut videtur.  Quia indirecte videbantur excommunicari ex quo subtrahebatur communio aliorum.  Sic Iudaei excommunicantur, supra, de usur., post miserabilem; et supra, de usur., quanto; et supra, de Iudae. et Sarrac., Iudaei sive; et supra, de Iudae. et Sarrac., ad haec; et supra, de Iudae. et Sarrac., sicut Iudaei, in fi.  Et sic indirecte faciebant contra privilegia Papae.  Unde praecipitur quod de caetero hoc non faciunt.  Ubi autem res dubia esset, potius servanda sunt verba edicti, ff. de exerc. act., utilitatem § si is qui.  Et est decretalis ista contra civitates, quae quandoque consimilia faciunt contra ecclesiasticas personas.  Et sic violant ecclesiasticam libertatem.  Et tales sententiae non valebant nec timendae erant sed quo ad factum tantum refertur, quia contra privilegia Papae, supra, de excess. praelat., cum ad quorundam.

 Quodammodo
Quasi diceret non vere excommunicabant illos, sed subtrahebant alios ab eorum communione.  Et ideo excommunicati videbantur, quia excommunicatio est a fraterna societate separatio, 3. q. 4, Engeltrudam.  Et sic quodammodo excommunicabant eos.  Ber.

 Iudicio Iudaeorum
In hoc videntur iudicari Iudaeorum iudicio, quia cum ecclesia excommunicare Iudaeos non possit, quia nihil ad nos de his qui foris sunt, 2. q. 1, multi.  Quandoque excommunicantur Christiani communicantes eis, ut supra dictum est.  Ita isti cum non possent istos excommunicare propter privilegium, excommunicabant communicantes eis.

 Maiorem excommunicationem
Qui enim participat excommunicatis, excommunicatus est minori excommunicatione, 11. q. 3, cum excommunicato; et supra, de except., a nobis.  Sed isti qui participant istis monachis in praedictis erant excommunicati excommunicatione maiori.  Et ita maiorem excommunicationem incurrebant quam alias participando excommunicatis.

 In fraudem
Et sic patet quod si non possunt illos excommunicare, nihil facere debent per quod ad idem redeant.  Quia si denegatur eis una via, denegata intelligitur et alia, supra, de procurat., tuae.  Sic ergo isti in fraudem privilegiorum non sunt excommunicandi.  Sicut nec in fraudem canonis aliquid faciendum est, supra, de concess. praeben., constitutus; nec in fraudem legis, ff. de Maced., si quis patrem § is autem.  Unde nota quod quatuor modis fit fraus legi sive canoni: de persona ad personam, ut si uxor velit donare viro vel econverso, cum non possit, supra, de don. int. vir. et uxor., donatio.  Et supponit aliam personam cui donat, non valet donatio, ff. de donat. inter vir. et uxor., haec ratio § non tantum; 46. dist., sicut non suo.  De re ad rem: prohibitum est ne filiofamilias pecunia mutuetur, si tamen aliquid in fraudem factum fuerit, puta dedisti frumentum vel aliud consimile quod venderet, ut pecuniam haberet, fraus fit legi, ff. de Maced., sed Iulianus § mutui; alias incipit: item si filius; et ff. de Maced., si quis patrem § in usura; 14. q. 3, plerique; et 1. q. 1, sunt nonnulli.  De contractu ad contractum: ut puta uxor non potest donare viro, ut dictum est, vult ei vendere, ut sic hoc modo possit donare, non valet, ff. de donat. inter vir. et uxor., si sponsus § circa.  Sic 16. q. 3, si sacerdotes.  Item de contractu ad contractum alio tamen modo quam supra, ut cum mulier pro alio fideiubere non possit, principalem se facit debitricem.  Hoc non valet quia facit in fraudem legis, ff. ad Velleia., quamvis § si cum essem.  Et sic patet quod qui facit in fraudem legis, contra ipsam legem videtur facere, ff. de legib., contra legem; et ff. de legib., fraus.  Unde tales sententiae in veritate non tenebant, ut hic patet, quia Papa non mandavit eos absolvi.  Ber.

X 5.33.27 Ex parte tua

 Forisfactis
Id est, maleficiis.  Simile verbum habes supra, de praescrip., ad audientiam.

 In delicto fuerint deprehensi
Sed videtur contra quod licet clerici in delictis fuerint deprehensi, non tamen capi vel detineri possunt sine licentia praelatorum suorum nec puniri praeter poenam excommunicationis, infra, de sent. excom., ut famae.  Item contra videtur, infra, de sent. excom., si vero alicuius; et infra, de sent. excom., in audientia, ubi clericus habet privilegium etsi saeculariter vivat, supra, de vit. et honest. cler., ex litteris.  Dicas quod con contradicunt illa, quia loquuntur in eo casu cum certum erat illos esse clericos.  Unde semper retinent privilegium nisi post trinam admonitionem fuerint incorrigibiles, ut dicit illa decretalis infra, de sent. excom., in audientia.  Hic autem loquitur de his qui per omnia tamquam laici in omnibus et ab omnibus habebantur, ut hic dicitur.  Et malitiose assumebant tonsuram.  Vel si aliquando fuerant clerici non constabat, et sic ipso facto privilegio renunciaverunt clericali.  Sic supra, de cleri. coniug., ex parte.  Unde hic nulla poterat fieri admonitio.  Ideoque de fraude vel de malitia sua commodum reportare non debent, nec incurrunt excommunicationem qui tales puniunt, ut hic patet, quia in delictis deprehendebantur.  Unde hoc ipso amittebant privilegium, infra, de sent. excom., cum non ab homine; et infra, de sent. excom., perpendimus.  Contraria intelliguntur quando contempto habitu incedunt ut laici, nec deprehenduntur in delictis.

 Malitiis
Sic ff. de rei vend., in fundo; supra, de rescript., plerumque; et supra, de rescript., sedes; et supra, qui matrim. acc. poss., significante.  Ber.

X 5.33.28 Super specula

 Non respuat famulatum
Supra, de nov. oper. nunc., intelleximus; et 10. dist., lege imperatorum; et 10. dist., si in adiutorium.

 Non utuntur
Cum tamen ab omnibus debeant observari, C. de legi. et const., leges; et C. de legi. et const., leges sacratissimae.  Et licet ab omnibus de facto non serventur, quia non subsunt imperatori.  De iure tamen debent subesse et praecipue isti quibus prohibentur, 11. q. 1, volumus.  Et dominus totius mundi est, ff. de lege Rhod. de iac., de precario; et 7. q. 1, in apibus.

 Locis vicinis
Et ita ratione vicinitatis sentit quis commodum vel incommodum, de poen. dist. 1, sed et continuo; et 44. dist. § 1; et ff. de contrah. empt., quod saepe § ulti.; et 17. q. 4, si quis contumax.  Arg. contra quia lupanaria non infamant castitatem, 32. q. 5, tolerabilius.  Ber.

X 5.33.29 Quia intentionis

 Novum
Sic patet quod innovatio privilegii nihil novi confert.  Sic supra, de confirm. util. vel inutil., cum dilecta; et supra, de privileg., ex parte abbatissae; 12. dist., praeceptis.  Sic 24. q. 1, Achatius non est.  Sic per protectionem non diminuitur ius episcopi, supra, de privileg., ex parte tua 1, sic et confirmatio in forma communi obtenta, supra, de concess. praeben., quia diversitatem.  Quandoque tamen per confirmationem aliquid iuris accrescit, quia transactio quae erat personalis per confirmationem fit realis et perpetua, ut supra, de transact., veniens; et supra, de transact., sicut.

X 5.33.30 In his quae

 Ad cultum divinum
De his quae ad cultum divinum relinquuntur in testamento, ipsius favore non detrahitur quarta, supra, de testamen., de his.

 Sine praeiudicio
Et ita in praeiudicium alterius non datur privilegium grave.  Sic supra, de auctor. et usu pal., ex tuarum; supra, de eccl. aedif., ad audientiam 2; ff. ne quid in loc. pub., praetor ait § si quis a principe; et ff. de admin. tut., impuberi; et C. de emancip. lib., nec avus; et C. de precib. imper. offer., quoties; et infra, de privileg., dudum.

 Nimis stricte
Quod esse non debet quia principis privilegium latissime interpretandum est, infra, de verb. sign., olim; et ff. de constit. princ., beneficium; et 2. q. 3, si quem § notandum, in fi.  Nec nimis large interpretari debet, supra, de privileg., ut privilegia, ibi: aperiantur ecclesiae.  Et illud verbum non ita large accipitur, ut ibi dicitur.

 Publicare
Ut nullus possit se per ignorantiam excusare, supra, de postuland., clerici; et 16. dist., quod dicitis; et 12. q. 2, qui et humanis; ff. de institut. act., sed et si § praescribere.

 Ex indulgentia
Indulgentia enim semper debet aliquid conferre, ut hic patet, et C. de thesaur., nemo, lib. 10; et ff. ad municip., municipem; et ff. de leg. 1, si quando; et ff. de usufruct. et habit., divus.  Et potius laborandum est ut res valeat quam ut pereat, supra, de fide instrum., inter dilectos; et infra, de verb. sign., abbate; ff. de reb. dub., quotiens 2; et ff. de act. et oblig., quotiens; et ff. de regul. iur., in contrahenda.  Alias delusoria esset indulgentia principis.  Ber.

X 5.33.31 Dudum

 In quarum erant possessione tempore illo
Si enim possidebant decimas illas iure suo tamquam sibi debitas, privilegium super his obtentum sive indulgentia non valet, quae absorbet ius alterius, C. de precib. imper. offer., quotiens.  Quia contra ius est, C. de precib. imper. offer., recripta; 25. q. 2, rescripta.  Ac si lite pendente fuissent impetrata, quare non valent.  Sic supra, de testib., causam quae 2; in Auth. in med. lit. non fier. sac. § si vero, coll. 8; et supra, ut lite penden., dilectus.  Sic privilegium obtentum tacita compositione non valet, supra, de decim., ex multiplici.  Sed super illis de quibus nondum fuerant in possessione valebant a contrario sensu, ut sic aliquem fructum habeant ex talibus indulgentiis, alias inutiles essent, ut supra, de privileg., in his.

 Non facientes
Unde per surreptionem obtentae fuerunt.  Et talem videlicet quae si expressa fuisset eas non habuissent, et maxime si laederetur prior et conventus, supra, de rescript., super litteris; infra, de verb. sign., quid per novale.  Et ita indulgentia non valet tacita veritate sicut nec rescriptum, ut in capitulo supra, de rescript., super litteris.  Sic et privilegium non valet nisi faciat mentionem alterius privilegii, supra, de praescrip., veniens.  Et sic patet quod Papa concedendo indulgentiam seu privilegium non intendit alium laedere, ut supra, de privileg., in his, ubi de hoc invenies concordantias.

X 5.33.32 Quidam

 Moram
Et ita non sufficit sola receptio nisi sequatur translatio plena.  Sic 21. q. 2, si quis iam translatus.  Sicut non dicitur quis esse de numero militum priusquam sit inter eos numeratus, ff. de testam. milit., ex eo tempore.  Et sola ratio possessionis non est idonea ad munera iniugenda, ff. ad municip., libertus § sola.  Sic et miles commeatu accepto si remaneat in domo sua, non habet privilegium, ff. ex quib. cau. maio., miles.  Arg. contra ff. de bon. poss. ex test. mil., non dubium, in fi., ubi dicitur quod privilegium militis habet qui nondum pervenit ad milites.

 Persolvenda
Sic supra, de privileg., cum et plantare § penulti.  Sic supra, de privileg., ex parte tua 1; et supra, de maior. et obed., per tuas.

X 5.33.33 Consultationi

 Non extat memoria
Infra, de verb. sign., quid per novale.

 Perpetuo debet
Sic ergo patet quod ex quo fuit semel novale, quantum ad hoc quod decimae non solvantur de tali terra.  Haec videbatur forte dubitatio si post longa tempora quae sufficerent ad praesumptionem canonicam, debet talis terra dici novale, ut postea censeretur iure communi cum aliis, ut decimae postea solverentur quod hic determinatur.  Et est arg. quod principium considerandum est, supra, de censib., scientes; supra, de elect., dudum ad audientiam, in quibus de hoc.  Item arg. quod ex quo res est semel privilegiata, semper erit privilegiata.  Privilegia enim perpetua sunt, 25. q. 2, privilegia ecclesiarum et sacerdotum; et 25. q. 2, privilegia ecclesiarum et monasteriorum.  Nisi perdantur, quia illi quibus concessa sunt eis non utuntur, supra, de privileg., accedentibus; et supra, de privileg., si de terra.

 Indulgentiam
Isti enim habebant privilegium de non dandis decimis novalium, unde dubitabant utrum lapsu temporis rediret illa novalia ad ius commune cum aliis terris.  Quod si esset, contingere posset quod plus dispendii consequerentur ex illo novali quam utilitatis, puta per magnas expensas quas facerent in reducendo terram illam inutilem ad culturam.

