X 2.24 DE IUREIURANDO

X 2.24.01 Ex administrationis

 Iuramenta
Recepta a debitoribus pro persolvendis usuris creditoribus, quae in praeiudicium animarum quo ad creditores servari non possunt, et ideo ratione peccati compelluntur creditores relaxare huiusmodi iuramenta, supra, de iudic., novit.  Sed quantum ad iurantes non est peccatum, infra, de iureiur., debitores.  Unde solvere tenentur.  Sed si iuravit non repetere, potest illud denunciare ecclesiae.  Et sic compelleretur creditor restituere usuras quasi indirecte officio iudicis, infra, de iureiur., ad nostram 2; arg. infra, de cognat. spir., tua; et 2. q. 1, si peccaverit.  Vel compellitur relaxare iuramentum, ut hic.  Vel si nondum sunt solutae, compelluntur desistere ab exactione, infra, de usur., tuas dudum.  Ber.

 Districtione
Id est, suspensione vel excommunicatione, infra, de verb. sign., quaerenti.

 Cogatis
Tamquam delegati auctoritate huius canonis, ut supra, de offi. ord., irrefragabili § caeterum; et infra, de haeret., ad abolendam, in fi.  Vel etiam tamquam ordinarii, arg. infra, de usur., post miserabilem.  Ber.

X 2.24.02 Pervenit ad nos

 Rebus suis
Id est, ecclesiae suae.  Nam si de rebus propriis iurasset, teneretur iuramentum servare, infra, de iureiur., si vero; supra, de his quae vi met. caus. fi., ad audientiam.

 Posse constringi
Arg. est hic quod iuramentum metu extortum ipso iure non teneat, ut quidam dicunt ut Bazian. et Tanc.  Alii dicunt et melius quod iuramentum metu extortum est obligatorium, dummodo sine periculo animae possit servari.  Et hic praestitum fuit iuramentum de rebus ecclesiae.  Et ideo nullum fuit hic iuramentum de rebus ecclesiae praestitum quod servari non posset sine salutis aeternae interitu.  De hoc plene dixi supra, de his quae vi met. caus. fi., abbas.  Et tene quod ibi dicitur, et quod dicitur hic in fine.

 Absolvimus
Intellige de facto ad cautelam.  Sic 34. q. 1, audivimus; et 11. q. 3, excellentissimus; et infra, de appell., ad praesentiam.  Vel expone absolvimus, id est, absolutum esse ostendimus, et sic concordat litterae praecedenti, scilicet nullis vinculis posse constringi.

X 2.24.03 Pervenit ad nos

 Infringit
Sic non dicitur deierare, qui ex iusta causa iuramentum deserit, ff. qui satisda. cog., qui iurato; et 22. q. 4, mulier; et 22. q. 2, beatus; infra, de voto et vot. redem., scripturae; et infra, de voto et vot. redem., licet.

 Paruisse
Arg. expressum hic fidem non servari ei qui contra fidem versatur, ff. pro soc., si convenerit; et 28. q. 2, si infidelis; ff. de inoffic. testam., si instituta; C. de pacti., cum proponas.  Arg. contra 23. q. 1, noli aestimare; 33. q. 5, quod Deo; 22. q. 4, innocens.  Solutio: prima rubrica vera est generaliter.  Illud contra 23. q. 1, noli.  Ubi dicitur hosti fides servanda est, intelligitur si promittatur et eidem servetur, et sic concordat priori.  Sed aliud est in capitulo 33. q. 5, quod Deo, quia loquitur de voto communiter a viro et uxore facto, ubi nulli convenire licet.  Quod postquam promissum est, omnino est servandum, ut 32. q. 8, non solum, ad fi.

X 2.24.04 Ego N.

 Successoribus
Qui sic iuravit, non tenetur successori iurare, infra, de iureiur., veritatis.

 Canonice
12. q. 2, alienationes; de conse. dist. 1, hic ergo.

 Vitam perdat
Hoc non sufficit, immo ubicumque senserit dominum periclitantem, ad prohibendas insidias occurrere debet, C. de his quib. ut indign., talis; 22. q. 5, de forma.  Quae hic minus dicuntur, ibi supplentur, et econverso.

 Nulli pandam
Hoc intelligo de honesto concilio, quoniam consilium mali tenetur revelare illi cui posset prodesse et non obesse, 22. q. 5, hoc videtur.

 Salvo ordine meo
Id est, secundum quod pertinet ad meum honorem, quia non cum armis.

 Canonica
Ut 18. dist., si episcopus.

 Tractabo
Si constiterit per litteras suae legationis, C. de mand. princ., si quis; et 42. dist., quiescamus, arg.  Vel quia est honesta persona, 97. dist., nobilissimus.

 Singulis annis
Vel rarius iuxta chirographum suum, 93. dist., iuxta.  Et hoc intellige de archiepiscopis et episcopis qui subsunt domino Papae nullo medio, supra, de maior. et obed., dilecti filii.  Ber.

X 2.24.05 Nullus episcopus

 Iurare compellat
23. dist., quamquam, arg. contra.  Sed illud intelligitur secundum istud, ut illi tantum quibus committitur administratio ecclesiae iurent.  Alii vero non, supra, de maior. et obed., legebatur; arg. supra, de iureiur., ego.  Sunt et alii casus in quibus iuratur pro pace, 22. q. 1, omne.  Item pro fide, de conse. dist. 2, ego Berengarius; et 1. q. 7, quotiens.  Pro fama, infra, de purg. can., quotiens, et in aliis pluribus capitulis ibi positis.  Pro obedientia, ut hic, et supra, de iureiur., ego; et supra, de elect., significasti.  Pro cautela dilapidationis, 28. dist., de Syracusanae.  Pro veritate in defectum aliorum testium, 14. q. 2, quamquam.  Unde versus: pax et fama fides reverentia cautio damni // defectus veri sibi quaerunt magna caveri.

X 2.24.06 Debitores

 Cogi non debent
Quia nulla fuit obligatio de iure divino sive canonico.  Tamen iuramentum super hoc factum est servandum, et sic patet quod licet non teneat principale, tenet tamen accessorium contra illud, supra, de for. compet., si diligenti; et C. de legi. et const., non dubium.

 Cogendi sunt
Sed videtur quod non sunt cogendi.  Nam debitor habet actionem ad repetendum usuras iam solutas, ergo multo fortius habet exceptionem contra agentem, ff. de regul. iur., invitus § 1; et ff. de superfic., ait praetor § plane.  Item dolo petit quod statim restituere debet, ff. de dol. except., dolo; et ff. de regul. iur., in condemnatione § dolo facit.  Item si solvitur debitum, non repititur; ff. de condi. indeb., Iulianus; et ff. de condi. indeb., si procurator; et ff. de condi. indeb., iudex.  Et si indebitum scienter solvitur, non repetitur, quia donari videtur, ff. de regul. iur., cuius per errorem; et ff. de condi. indeb., nunc videndum; et C. de condi. indeb., indebitum.  Item a iuramento non videtur liberatus qui sic solvit ut postmodum repetat, ff. de solut., qui sic solvit; et ff. de solut., qui hominem § ulti.  Ad hoc dicas quod usurae indebitae sunt iure canonico, et in nullo casu conceduntur, etiam ut captivi redimantur, infra, de usur., super eo.  Et ideo solutae peti possunt tamquam indebitae, non obstat eo quod dicitur, indebitum scienter solutum non reperitur, quia hoc fit metu iuramenti, unde sibi non praeiudicat quod per metum facit.  Vel sic, uno iure solvere tenetur propter iuramentum, sed alio iure repetit, quia indebite solutae sunt.  Et sicut habet debitor actionem ad petendum solutum, ita habet actionem adversus creditorem ut eum liberet a iuramento, supra, de iureiur., ex administrationis; et infra, de usur., tuas dudum.  Et quod dicit cogendi sunt, intellige cum non petunt absolvi a iuramento.

 Reddere iuramentum
Arg. quod solvere usuras non est peccatum, alias non compellerentur, 22. q. 1, si peccatum.  Sed ille qui recipit, peccat.  Et in eodem facto alter peccat et alter non.  Sic etiam in alio casu unus committit adulterium, alter non, 32. q. 5, proposito.

X 2.24.07 Ad nostram

 Deductis expensis
Nullus casus est qui hoc genus deductionis impediat, ff. fam. ercis., fundus qui.  Nisi in decimis, infra, de decim., cum homines; et infra, de decim., tua 2.  Quando in decimis expensae sunt deducendae, legitur infra, de decim., pastoralis.  Hoc solum computatur in fructu, quod superest deductis expensis, ut in lege praedicta ff. fam. ercis., fundus qui.  De istis dicitur supra, de restit. spol., gravis.

 Adstrinxisti
Quia non restituebat possessionem, sed dixit hic quod tacuit odio usurarum.

 Sufficienti cautione
Nomine cautionis simplex promissio intelligitur, C. de ver. sig., sancimus; de conse. dist. 4, prima.  Si autem dicatur idonea vel sufficiens, ut hic, intelligitur de pignoratitia vel fideiussoria, ff. mand. vel cont., si mandato Titii § ulti.; et ff. de fideicommi. liber., ergo § adiici.

 Mandato
Hic remittitur ad excommunicatorem, quia non appellaverat, sed simpliciter denunciaverat Papae, et etiam cavet, quia erat excommunicatus pro contumacia.

 Pecunia persolvatur
Scilicet sors sua quam dedit.  Vel donec de ipsis fructibus fuerit satisfactum, quia in sortem sunt computandi, infra, de usur., plures; et infra, de usur., quoniam; et C. de pigner. act., quod ex operis; et C. de pigner. act., creditor qui praedium.  Sed in casu isto propterea quod iuraverunt nullum super possessionibus illis gravamen inferre donec creditori fuerit satisfactum, tenentur timore iuramenti pecuniam restituere creditori, ut supra, de iureiur., debitores.  Et postea repetere possunt quicquid percepit creditor ultra sortem tamquam indebitum.

 Pecuniam
Scilicet totam.  Partem enim recipere non tenetur, ff. de usuri., tutor § Lucius; et ff. de act. emp. et vend., Iulianus § offerri.  Et hoc est verum si debitori totum confiteatur, alias secus.  Et sic intelligitur lex ff. si cert. pet., quidam existimaverunt.

 Ad restituendum
Sed videtur quod isti debitores deberent cadere a iure suo, quia dixerunt sibi ius, ff. quod metus cau., extat edictum; arg. C. und. vi, si quis in tantam; 16. q. 6, placuit.  Dicunt quidam quod in causis ecclesiasticis rigor iuris non servatur, supra, de dolo et contu., ad haec; et supra, de iudic., dilecti, arg.  Vel non fuit actum ad hoc, ff. si quis caut., vicena, 1. resp., in fi; supra, de ord. cognit., cum dilectus; et infra, de except., denique.  Et quia auctoritate iudicis hoc fecerunt.  Vel aliter nihil pertinet ad Papam de possessione, nisi quantum ad prohibitionem usurarum et periurii, et ideo propter iuramentum praecipit possessiones restituendas ratione peccati, supra, de iudic., novit.  Ber.

X 2.24.08 Si vero aliquis

 Iuramenti
Scilicet de non repetendo ulterius ipsum beneficium, et sic plana est responsio domini Papae.

 Salutis aeternae
Idem est etiam si temporalis, 22. q. 4, innocens § ulti., vers. quisquis ergo, in fi.  Hoc intellige si directe vergat in interitum, quoniam si occasionaliter servandum est, puta si aliquis ultramontanus, sive Gallicus iurat se moraturum Romae in Augusto, occasione tali iuramenti posset vita temporalis adimi, si tunc Romae moraretur.  Idem est si in deteriorem exitum vergat, 22. q. 4, si aliquid; infra, de iureiur., cum quidam.  Ala.

 Ne auctores periurii
Simile dicit imperator, C. si adv. vend., si minor.  Immo etsi negligenter ea quae male usurpantur amittimus, excessus viam aliis aperimus, 93. dist., pervenit; et 35. q. 9, loci; ff. de pac. dotal., convenire; et ff. de pacti., si unus § pacta; et arg. C. de indict. vid., ambiguitates, in fi.  Vincen.

 Meruerunt
De facto ad maiorem cautelam secundum illos qui dicunt quod tale iuramentum non obligat.  Secundum nostram opinionem dicas, meruerunt in veritate cum essent obligati, et possent sine periculo animae servare.

 Permissi sunt
Arg. est hic in alterius odium cum altero dispensandum, arg. 3. q. 5, de accusatoribus; et 6. q. 3, denique; et 79. dist., si quis Papa; et 6. q. 1, si quis cum militibus, in fi.  Et hoc facit expresse pro nostra opinione.  Ber.

X 2.24.09 Ex rescripto

 Obsides dedit
Voluntate illorum, alias detineri non possunt.  Sed qualiter liberi homines obsides erunt, contra illa iura C. quae res pign. oblig. poss., qui filios; et infra, de pignor., lator; C. de act. et oblig., ob aes; et in Auth. ut nulli iudic. lic. hab. § quia vero, coll. 9, ubi dicitur quod creditores qui filios debitorum in pignore recipiunt, cadunt a credito et aliam tantam quantitatem debitori persolvere debent, et verberibus subiici.  Sed contra, canon docet obsides dandos, 23. q. 8, ut pridem; et ff. qui testam. fac. pot., obsides; et ff. de iure fisc., divus.  Respondeo non tenet obligatio in libero homine, ut ius constituatur in eo tamquam in pignore, nec tenet alienatio, nisi in casu C. de patr. qui fil. distr., si quis.  Nam cum teneat ibi venditio, multo fortius pignoris obligatio, sed detinetur liber homo qualitercumque, ut fiat quod convenit, ut hic factum narratur.  Vel non potest obligari pro pecunia, sed pro pacto ineundae pacis vel consimili, supra, de arbitr., exposita.

 Monachos
Nomine monasterii, cuius nomine contracta fuit obligatio.  Et ideo compelli debent, ut eam fuerunt sicut iuraverunt, supra, de iureiur., ad nostram 1.  Cum in ipsius utilitatem pecunia processerit.

 Et uxorem
Sed quare mandat Papa mulierem istam puniri, cum iuvetur auxilio Velleiani, ff. ad Velleia., Velleiano; et ff. ad Velleia., et primo; et C. ad Velleia., mulieribus; et C. ad Velleia., quamvis.  Potest dici quod non punietur, si excipiat quod non potuit fideiubere.  Vel ipsa forsitan renunciavit beneficio dictarum legum.  Vel potest aliter dici, etiam si non renunciavit, quod punietur propter iuramentum, quod servari potest sine periculo animae, supra, de iureiur., si vero; et infra, de iureiur., cum contingat.  Ber.

 Inhibeatis
Cum ipsi iuraverint eandem conventionem facere observari, compellendi sunt ad hoc si per eos steterit quominus observetur.  Alioquin si darent operam quam possent ad ipsam observandam, non inciderent in periurium, quia hoc solum videntur iurasse se facturos et curaturos, quia simpliciter factum alterius iurare non poterant nec promittere, ff. de ver. oblig., stipulatio ista, in princ.; et Inst. de inutil. stipul. § si quis alium; et arg. 31. q. 3, si qui.

X 2.24.10 Querelam

 Per biennium
Propter hoc solum privari debuit, etiam si non iurasset, 10. q. 2, hoc ius; et 10. q. 2 § qui rem; et infra, de loc. et cond., propter; et infra, de loc. et cond., potuit; et ff. locat. et conduct., quaero § inter locatorem.

 Periurii irretiti
Sunt enim infames, 6. q. 1, infames; et 6. q. 1, quicumque; et 22. q. 5, si quis convictus; et arg. C. de transaction., si quis maior.  Et infamibus portae dignitatis patere non debent, C. de dignitat., neque famosis, lib. 12; et C. de infam., infames, lib. 10; et infra, de excess. praelat., inter dilectos.  Nec amplius ad testimonium admittuntur, 6. q. 1, quicumque; et 22. q. 5, parvuli; et supra, de testib., testimonium.

 Non necessitate
Nota quod necessitas excusat a periurio, 23. q. 8, si nulla; infra, de iureiur., brevi; et 50. dist., presbyteros.  Quia necessitas legem non habet, de conse. dist. 1, sicut; et supra, de consuet., quanto; infra, de pignor., significante; et de conse. dist. 5, discipulos; et infra, de furt., si quis.  Et iura subveniunt necessitate impeditis, ff. ex quib. cau. maio., non est; ff. locat. et conduct., cum in plures § vestimenta; et ff. si quis caut., non exigimus § 2.  Et non dicitur deierare qui ex iusta causa deserit iuramentum, ff. qui satisda. cog., qui iurato.  Ergo si iste sola voluntate cessavit, merito privari debet, cum sit infamis secundum canones, ut dicitur in proxima notula.

 Removentes
Sed videtur quod iste non deberet removeri, quia civiliter agebatur de pensione videlicet.  Unde etiam probato crimine civiliter deponi non debet, infra, de accusat., super his; et infra, de accusat., inquisitionis, 1. resp., nec amittere ecclesiam.  Arg. contra supra, de ord. cognit., cum dilectus.  Sed haec forte haberent locum, si iste praelatus esset et ageretur contra eum civiliter.  Sed ipse erat conductor sive vicarius, qui certam debebat domino reddere pensionem.  Unde probato qualitercumque eum fraudem commisisse, res est ei auferenda, ff. de lege comm., lege.  Et in modum quasi denunciationis fuit haec querela.  Et de hoc agebatur ut ecclesia privaretur.  Et qui debitum non solvit ad quod iuramento est adstrictus, beneficio suo privatur, infra, de fideiuss., pervenit.  Sic et iste privari debet ecclesia, tum quia per biennium canonem non solvit, tum quia periurus est voluntate non necessitate.

X 2.24.11 Tua nos

 Primo praeiudicat
Neutrum tamen observabit, quia de ecclesia removetur.  Et licet secundum non fecisset, primum servari non debet contrarium iuri, infra, de censib., prohibemus; et infra, de censib., gravis; et infra, de censib., cum clerici.

 Pro periurio
Id est, temerario iuramento.  Non enim habuit iustitiam secum, et alia quae debent in iuramento intervenire, 22. q. 2, animadvertendum; et 22. q. 4, in malis.  Sicut enim in iuramento exceptum debet esse ius superioris, infra, de iureiur., venientes; et infra, de iureiur., ad nostram 3; et ff. ad municip., imperatores; et in constitutione Friderici de feudis, capitulo ultimo.  Multo fortius ius canonicum intelligitur esse salvum in ipso iuramento, infra, de iureiur., veniens, arg.; et infra, de iureiur., ad nostram 3; arg. supra, de consti., quae in ecclesiarum; et ff. de pacti., iurisgentium § generaliter.  Si vero quis falsum iurat ignoranter, credens verum esse quod iurat, nullum est peccatum, 22. q. 2, homines.  In primo exemplo periurium est transgressio iuramenti, quod si licitum est, peccat mortaliter transgrediendo, supra, de iureiur., si vero; et supra, de iureiur., querelam.  Si est illicitum, ita ut eius observatio vergat in dispendium salutis aeternae, non peccat conveniendo, sed peccavit iurando, 22. q. 4, si publicis; et 22. q. 4, est etiam; et 22. q. 4, quod David.  Item periurium quandoque dicitur indiscretum iuramentum.  Istud ex deliberatione vel proposito factum mortale peccatum est, infra, de iureiur., sicut ex litteris; 22. q. 4, qui sacramento.  Si vero quis iurat iocosa levitate vel incaute, veniale est peccatum, 25. dist., unum § criminis, alias ea demum.

X 2.24.12 Cum quidam

 Dignitate
Sic patet quod dignitas delinquentis aggravat peccatum, 40. dist., homo Christianus; et 11. q. 3, praecipue; et 50. dist., quia sanctitas tua; et 19. dist., nulli fas; 32. q. 5, qui viderit; 25. q. 1, nulli fas; et infra, de haeret., excommunicamus itaque § credentes; et infra, de homic., sicut dignum, 1. resp.  Arg. contra C. ut nemo privat., ne quis; et 24. q. 1, qui contra pacem; et 17. q. 4, nullus clericorum; et 35. dist., ante omnia; 45. dist., cum beatus; et ff. de poe., aut facta § persona.  Solutio: contrarietas ista ita debet intelligi, nam in quantitate contemptus metitur Deus quantitatem reatus.  Quantum enim infringitur iustus, tantum amat, 7. q. 1, adversitas § cum vero.  Ergo a simili quantum contemnit, tantum peccat, arg. 11. q. 3 § cum ergo, in fi.  Quanto vero quis maior est, sive in maiori dignitate, tanto magis praesumitur peccare et contemnere.  Unde quod dicitur dignitas delinquentis aggravat peccatum, melius diceretur aggravat peccantem, quia praesumitur quod plus contemnat, unde ratione praesumptionis tantum maior poenitentia illi imponitur, quia ecclesia nescit conscientiam illius, tamen potest esse quod plus contemneret aliquis rusticus quam magnus praelatus.  Unde Ovid: peius adulterio, turpis adulter obest.  Et sic intellige primam rubricam.  In pecuniaria poena plus puniuntur maiores quam minores, nobiles quam ignobiles.  In poena corporali saepe puniuntur minores, et parcitur maioribus, 35. dist., ante omnia.  Et sic intelliguntur contraria.

 Absolvendi
Ad cautelam, 22. q. 4, inter caetera.  Cum iuramentum non sit vinculum iniquitatis, ut ibi, et infra, de iureiur., quanto; et infra, de iureiur., Quintavallis.

 Poenitentia
Unius anni, 22. q. 4, qui sacramenta.

X 2.24.13 Sicut ex litteris

 Moraturus
Ubi vero se devovit, semper debet manere, 16. q. 1, qui vere.  Et ideo male iuravit.

 Temerarium
Immo nec licitum sine licentia superioris, 12. q. 1, non dicatis; 20. q. 4, monacho; supra, de iuram. calumn., inhaerentes, in fi.; et supra, de postuland., ex parte; et 16. q. 1, monachi.  Et clericus non debet abiurare ecclesiam sine licentia superioris, supra, de renunciat., admonet; et infra, de regular., licet.

 Frangeret
Servando iuramentum.

 Pertimescat
Quia poena unius debet esse metus alterius, 2. q. 7, quapropter; C. ad leg. Iul. repet., ut unius; et ff. de poe., capitalium § famosos; et supra, de transact., sicut, in fi.

 Poenitentiam
De illicito et temerario iuramento poenitentia debet imponi, supra, de iureiur., cum quidam.  Et contra tale iuramentum salubriter veniendum est, 13. dist., duo mala; et 13. dist., nervi; 22. q. 4, per totum.

X 2.24.14 Veritatis amica

 Simplicitas
Fides enim veritatis verborum adminicula non requirit, C. si min. ab hered. se abst., si vos.  Sic ergo commendatur simplicitas, supra, de summ. trin. et fid. cath., firmiter, in princ.; et 3. q. 9, pura; et supra, de iudic., pastoralis.

 Compellantur
Sed contra videtur.  Libertus ecclesiae cuilibet successori tenetur professionem facere infra annum, 12. q. 2, saepe; et 12. q. 2, longinquitate.  Et feudatarius investituram petere debet a domino infra annum, ut in constitutione Friderici de feudis § praeterea.  Potest dici quod hic fuit specialis indulgentia.  Vel dicas verius quod iurare successoribus potest si vult, sed non debet compelli si iuravit sub hac forma.  Ego iuro tibi fidelitatem et successoribus tuis catholicis, ex quo semel iuratum est sub hac forma, non debet amplius iurare, quia istud iuramentum perpetuum est quo ad illum qui iuravit, et ita tenetur successoribus sicut illi cui iuravit.

X 2.24.15 Verum in ea

 Absolvantur
Id est, absolutione indigeant an ipso iure sint absoluti.

 Inviti
Per talem scilicet metum, qui possit cadere in constantem virum, supra, de his quae vi met. caus. fi., ad audientiam; et ff. quod metus cau., metus autem.  Alias si sponte iurassent vel per vanum metum, non absolverentur a iuramento, immo illud necesse haberent servare, supra, de restit. spol., accepta; et supra, de restit. spol., sollicite; et ff. quod metus cau., metus autem.  Quia contra vanum metum non auditur aliquis.

 Antecessores
Scilicet Gelasius, Gregorius et Urbanus, 15. q. 6, alius; et in capitulo 15. q. 6, nos sanctorum iuratos; et Alexander, supra, de iureiur., si vero.

 Absoluerunt
Quidam exposuerunt de facto, quia ipso iure non tenebantur si iusto metu iurarunt.  Nos vero proprie intelligimus, ut dictum est supra, de iureiur., si vero; et supra, de his quae vi met. caus. fi., abbas.

 Non servent
Id est, quod ad ea observanda non sunt adstricti, quia tenentur illa servare, dummodo sine interitu salutis aeternae servari possunt, supra, de iureiur., si vero.  Verumtamen si illa non servant, non sunt puniendi tamquam pro directo periurio, et ita metus culpam attenuat, si iuramentum non servant.

 Mortali
Arg. est hic quod iuramentum metu extortum parum obligat, supra, de his quae vi met. caus. fi., perlatum; et supra, de his quae vi met. caus. fi., abbas, ubi plene de hoc, et supra, de restit. spol., sollicite.  Et de hoc dicitur supra, de iureiur., si vero.

X 2.24.16 Veniens

 Mandato
Idoneo, scilicet sic fuit exaudiendum, supra, de elect., causam quae; et supra, de rescript., cum adeo; et ff. de oper. lib., si libertus; infra, de iureiur., Quintavallis.  Iniquae tamen sententiae arbitri standum est, ff. de recepti., Labeo ait si compromisso; et ff. de recepti., diem § stari, dum tamen dolus absit; C. de recepti., arbitrorum; ff. de recepti., non distinguemus § cum quidam; et Inst. de mandat. § illud.  Quare ergo non statur huic mandato?  Respondeo: isti non fuerunt arbitri, sed fuerunt arbitratores, sive amicabiles compositores ut boni viri.  Unde si male arbitrentur sive inique componant, eorum dictum reducendum est ad arbitrium boni viri, ff. pro soc., si societatem.

 Praescivisset
Arg. iuramenta secundum intentionem iurantis fore interpretanda, 22. q. 5, humanae aures.  Arg. contra 22. q. 5, quacumque arte; et 22. q. 5, ecce.  De hoc dicitur infra, de spons., ex litteris 1.  Sed numquid potuit ei praecipere, ut cederet bonis, vel ut ei daret bona sua?  Non, quia iuramentum non extenditur ad illa de quibus non est cogitatum, infra, de iureiur., Quintavallis; infra, de decim., ex multiplici; arg. supra, de restit. spol., audita; 22. q. 2, ne quis arbitretur; de transaction., cum Aquiliana; ff. de pignorib., obligatione; ff. de peculi., peculii; et C. quae res pign. oblig. poss., alumnos.  Et civili modo intelligendum fuit iuramentum, ut dictum est in prima notula, ff. de servit., si cui; ff. de ritu nupt., postquam.  Sic et liberta si iuravit non nubere, de illicitis nuptiis intelligendum est, ff. de iure pat., adigere § ulti.

 Repugnet
Et sic videtur quod si mandatum non repugnet priori iuramento, iuramentum sit servandum, cum possit servari sine interitu salutis aeternae, supra, de iureiur., si vero.  Quod verum est, tamen si enormem laesionem in rebus temporalibus pateretur, obtinebit relaxationem iuramenti, supra, de his quae vi met. caus. fi., abbas; et 22. q. 4, innocens § illicitum, ultra medium, vers. quisquis ergo etc.

X 2.24.17 Brevi sciscitatus

 Difficultas
Et ita difficultas excusat a periurio, ut supra, de iureiur., ego.  Sic et necessitas, supra, de iureiur., querelam; ff. qui satisda. cog., qui iurato; arg. ff. de oper. lib., si libertus; ff. quar. rer. act., iusiurandum § quae onerandae.  Licet non excuset a poena conventionali, ff. de ver. oblig., continuus § illud quoque.

 Requisitus
Sed numquid tenetur ecclesiam iurare non requisitus?  Videtur quod sic, 93. dist., si inimicus.  Arg. contra ff. quod legat., hoc interdictum § 1; et arg. huius litterae.  Si vero ecclesia non servavit ei fidem in suis necessitatibus, nec ipse tenetur ipsam iuvare, 22. q. 5, de forma; supra, de iureiur., pervenit 2.  Vel si ecclesia subtraxit ei salarium suum consuetum, ff. locat. et conduct., quaero § inter locatorem.  Vel si remordet eum conscientia quod habeat malam causam, 11. q. 3, vae qui dicitis.  Nam et tunc advocatus non tenetur iuvare clientulum suum, C. de iud., rem non novam § patroni causarum.  Sed ipse licet teneatur sequi conscientiam suam, ecclesia tamen habebit eum pro periuro, supra, de restit. spol., litteras; et infra, de sent. excom., inquisitioni.

X 2.24.18 Quanto personam

 Defraudata
Qui enim falsat monetam principis exuritur, C. de fals. mon., si quis nummum.  Qui autem falsat monetam civitatis punitur capite, C. de fals. mon., quoniam.  Sed ille qui nummos radit vel tingit, si liber est, datur ad bestias; si servus, ultimo supplicio punitur, ff. de lege Corn. de fals., quicumque.  Et sunt haec tria specialia, quia quilibet tenetur ad accusationem huius criminis.  Item quia condemnatus non appellat.  Item quod ille in cuius domo falsa moneta cuditur, licet illud ignoret, C. de fals. mon., quoniam.

 Absolvi
Absolvere potest Papa quemcumque a sacramento ex iusta causa, puta propter scandalum intolerabile, ut si malum exemplum prorogetur in multos, clave tamen discretionis praecedente.  Hug. tamen hoc negabat.  Et omnia iura quae dicunt vel innuunt Papam posse absolvere a iuramento intelligebat de illicito, quia in his quae sunt de iure naturali, ut in voto et iuramento, Papa non dispensat, arg. ad hanc opinionem infra, de iureiur., et si Christus, ubi dicitur redde domino iuramenta tua.  Quasi similem interpretationem habes infra, de iureiur., petitio; et infra, de voto et vot. redem., magnae, ubi dicitur: vovete et reddite, infra, de statu monach., cum ad monasterium, in fi.  Laur. contradicebat.  Tanc. dicit quod ex causa iusta potest quemlibet absolvere, 15. q. 6, auctoritatem.  Et dispensare potest in voto, et illud commutare in aliud quod magis sit Deo acceptum, infra, de voto et vot. redem., magnae; infra, de voto et vot. redem., de peregrinationis; et infra, de voto et vot. redem., quod super his; et infra, de voto et vot. redem., ex multa.  Et in iuramento etiam ex eisdem causis potest dispensare.  Ubi vero aliquis vovet vel iurat, et illa licite vel honeste servari possunt nec subest causa, Papa illa immutare non potest, et sic intelligebat Hug.  Et in hoc alii non discordant.  Et sic etiam intelliguntur illa verba, vovete et reddite domino iuramenta vestra.  Et est arg. ad praedictum 25. q. 1 § si ergo, vers. ipsi namque soli etc.; et ff. de vulg. et pup., ex facto.  Hic vero non fuit necessaria absolutio, sed interpretatio secundum quod sequitur in littera, et secundum interpretationem debet servari, quia fuit legitimum iuramentum.

 Iniquitatis vinculum
22. q. 4, inter caetera.

 Patris
Hoc ideo quia in forma iuramenti fuit hic expressum.  Sed nonne tunc mentiretur inscriptio monetae?  Immo videtur quod rex ipse falsarius esset, ff. de lege Corn. de fals., falsi nominis; et infra, de his quae fi. a prael., quanto.  In moneta enim tria exiguntur: quantitas ponderis, materia et publica forma, ff. de contrah. empt., origo.  Respondeo quod non semper inscriptioni monetae fides adhibetur, sicut nec inscriptioni sepulchri, C. de rel. et sump. fun., monumentorum.  Immo pictura est quae largam habet licentiam.  Semper enim fas fuit pictoribus et poetis novitates invenire, licet sit arg. contra 24. q. 2, sane, in princ.  Io.  Item si fur ex auro vel argento monetam publicam falsam faciat, illo punito pecunia in thesauro publico conservatur, 1. q. 1, quod quidam, circa medium, vers. si enim aliquid furtim etc.

 Servari
Et sic si non possit expresse servari in omni, servatur tamen in illa quae fuerat defraudata.  Et est arg. ad quaestionem propositam et solutam infra, de spons., ex litteris 2, in glossa isti erant.

 Satisfactionem
Pro temerario iuramento imponitur poenitentia unius anni, 22. q. 4, qui sacramento.  Sed pro directo periurio imponitur poenitentia septem annorum, 6. q. 1, quicumque; et 22. q. 1, praedicandum.  Immo qui scienter deierat, secundum canones infamis est, ut 6. q. 1, infames.  Et qui contra transactionem iuratam venerit scienter, infamis est, C. de transaction., si quis maior.

X 2.24.19 Venientes

 Leges
2. q. 6, anteriorum; et 2. q. 6, non ita.

 Plagiariis
Id est, fideiussoribus.  Vulgare est illius terrae.

 Iurarunt
In Auth. de iudicib. § quia vero. coll. 6; C. de iud., rem non novam; et 3. q. 7, iudicet.

 Consuetudinem
Licite ergo iudicatur, secundum consuetudinem loci, supra, de eo qui mitt. in poss. caus., cum venissent.  Quia consuetudo praeiudicat iuri, supra, de consuet., ex parte.

 Interpositis
Ista civitas Tudertina subest domino Papae quo ad iurisdictionem temporalem, et ideo tenent appellationes ad Papam factae, alias non, infra, de appell., si duobus.

 Ius
Unde pone: aliquis est receptus in canonicum et in fratrem.  Iurat se servare laudabilem consuetudinem ecclesiae suae.  Et talis est consuetudo in ecclesia, quod qui habet praebendam debet residere per sex menses, sed antequam faciat quod iuravit, accedit ad sedem Apostolicam, et supplicat domino Papae ut ipsum absolvat.  Quaero utrum iste sit periurus?  Et respondetur quod non, arg. istius litterae, quia videtur quod quando iuravit, quod debuit intelligi, nisi dominus Papa remittat ei iuramentum.  Sed probo quod sit periuris, C. de transaction., si quis maior, ubi dicitur quod aliquis venit contra iuramentum tribus modis: iudicem interpellando, iudici supplicando, quod promisit non faciendo.  Unde videtur quod iste sit periurus supplicando Romanum Pontificem ut absolvat, sed si petitione non praemissa ipsum absolvisset, non esset periurus.

 Ius superioris
Nota quod in iuramento excipitur auctoritas maioris, ut hic patet, et infra, de iureiur., ea te; et supra, de rescript., constitutus.  Arg. a contrario sensu, ff. ad municip., imperatores; et in constitutione Friderici de feudis § ulti.  Et est ius canonicum, infra, de iureiur., ad nostram 3.  Io.

 Exceptum
Sed nonne possunt super hoc condere legem municipalem contra ius commune?  Respondeo: possunt condere legem contra ius commune, quae tamen non sit in praeiudicium alterius, ut hic dicit, et supra, de consti., quae in ecclesiarum.  Specialiter tamen non condendo legem bene possunt litigantes renunciare appellationi, C. de temp. appel., illud § ulti.

 Executioni mandandam
Quod fieri non debuit, tum quia beneficio appellationis extinguitur pronunciatum, ff. ad Turpil., accusatorum.  Tum quia interposita appellatione nihil innovari oportet, 2. q. 6, appellatione; et ff. nihil inn. appel., appellatione.  Ber.

 Possessionem ipsam
Cum appellatur a sententia diffinitiva.  Si appellatione pendente fuit mandata executioni, iudex appellationis debet revocare in irritum quicquid factum est post appellationem, et antequam cognoscat an appellatio sit iusta vel iniusta.  Sed secus est cum appellatur a gravamine, quia prius debet cognosci de meritis appellationis, quam revocari quod factum est post appellationem, supra, de dilat., dilecti, in fi., quia ibi dicitur: si est ita, revocato etc.  Iudex ordinarius non potest exequi suam sententiam ex quo altera pars appellavit.  Sed iudex delegatus potest non obstante appellatione alterius partis, supra, de offi. deleg., super eo, in fi.; et supra, de offi. deleg., pastoralis § praeterea.  Certe istae duae ultimae concordantiae contrarium dicunt.

 Restituatis
Arg. contra ff. de appellat., cum ex causa, ubi expectatur talis restitutio usque ad eventum confirmationis vel cassationis sententiae.  Sed non est contrarium, quia non dicitur ibi quod non debeat expectari, sed ibi recitatur factum prout contingit.  Unde patet quod pendente appellatione executio non debet fieri.  Et si fiat, invito possessore restitui debet in pristinum statum antequam appellationis causa examinetur, arg. supra, de offi. deleg., pastoralis § praeterea.  Et hoc est notabile.

X 2.24.20 Ad nostram

 Pervenisse
Non dicit per quem vel a quo.

 Repeterent
Si iuravit non repetere, denunciet illud ecclesiae.  Quid si iuravit non denunciare?  Respondeo: iuramentim fuit illicitum, et ideo non servandum, cum quilibet ad hoc teneatur, infra, de cognat. spir., tua; et infra, de haeret., cum ex iniuncto; infra, de iureiur., quemadmodum, in fi.; et 2. q. 1, si peccaverit.  Sed si iuraverit solvere nec repetere, illud denunciet ecclesiae, ut dictum est.  Vincen.

 Probarent
Videtur iuramentum istud remissum esse ex testamento, nisi velis ita interpretari haec verba, ut scilicet illi de iure repetere non possint, qui iuraverunt non repetere.  Sed tamen largius interpretabimur ultimas voluntates, infra, de dona., cum dilecti; ff. de trit. vin., si cui.  Sic ergo iure legati possunt isti repetere usuras, quasi ex nova causa superveniente.  Si enim aliquis abiurat beneficium, potest postea ipsum repetere ex nova causa superveniente, supra, de renunciat., cum inter; et ff. de succ. edict., successorium § quod dicimus, alias § sed videndum; et arg. supra, de his quae vi met. caus. fi., ad audientiam.  Item cum iuro solvere aliquid, solutum possum repetere, supra, de iureiur., debitores.  Non enim est cogitandum de novo iure, ff. de transaction., cum Aquiliana.  Si vero ius novum non est mihi acquisitum, possum agere ut remittatur iuramentum, supra, de iureiur., ex administrationis.  Et primo agendum est ut iuramentum remittatur, et tunc potest repetere secure.  Ber.

 Ad testimonium
Nota testimonium ferri lite non contestata.  Sed hoc ideo contingit, quia hic procedebatur in modum inquisitionis sive denunciationis, ut patet per principium capituli.  Vel Papa hic voluit extra ordinem procedi, et sine accusatore per denunciationem.  Item quia ad ecclesiam vel episcopum spectat exequi voluntates defunctorum, infra, de testamen., si heredes; et infra, de testamen., Ioannes; et C. de episc. et cler., nulli; et C. de episc. et cler., si quis ad declinandam; et ff. de pet. hered., si hereditas § ulti.  Et sic servant isti iuramentum suum hac via.  Io.

 Constiterit
Per inquisitionem, supra, de testibus cog., praeterea.

X 2.24.21 Ad nostram

 Per extorsionem
Unde videbatur non teneri.

 Observandus
Ex toto.  Alias citari debet 2. q. 1, Deus omnipotens.  Et sententia ferri, infra, de divort., porro; et infra, de appell., cum sit Romana, in fi.  Et haec vera sunt in provincia in qua sunt notoria et iudici et aliis.  Si vero non sunt notoria in hac provincia, sunt tamen notoria in alia, vel sunt hic notoria et iudex nescit.  Tunc potest duobus modis procedere, scilicet ordine iudiciario ac si esset occultum, arg. supra, de elect., bonae 1; et 24. q. 1, pudenda; et 2. q. 1, Deus omnipotens.  Vel cognoscere an sit notorium, et facta sibi fide super hoc procedet contra reum quasi crimen enim suspendere infamatum usque ad purgationem, 2. q. 5, presbyter.  Vel inquisitionem facere ex officio suo, 2. q. 1, Deus omnipotens.

 In mente
Arg. iuramenta et promissa non extendi, nisi ad ea de quibus cogitatum est, arg. 22. q. 2, ne quis; ff. de transaction., cum Aquiliana; et ff. de pacti., tres fratres.

 Periurium
Supra, de iureiur., tua nos 1; et infra, de his quae fi. a maior. par. cap., cum in cunctis; et infra, de iureiur., sicut nostris.

 Benignius
Sic supra, de testib., cum tu.  Nam promptum est leges legibus concordare, C. de inoffic. donat., si ut adlegatis.

 Servare
Iuxta illud: est in amore modus non habuisse modum.

 Postulat
Infra, de verb. sign., cum olim; et infra, de usur., cum tu; infra, de cohab. cler. et mul., vestra.

 Requirit
Sed nonne ordo iudiciarius potest servari sine peccato in notoriis?  Arg. quod sic, supra, de elect., bonae 1.  Et Augustinus probat id quod notorium est, scilicet ecclesiam non esse nullam, 24. q. 1, pudenda, in fi.  Et ita videtur licitum sacramentum, ut in notoriis servetur.  Sed certe hoc iurare quod in omni notorio servetur ordo iuris et illicitum, et multum laederetur ius actoris, cum ei incumberet onus probandi, et disciplina iudicialis laederetur, si iudex non posset punire nisi prius probaretur.  Sed hoc non fieri debet, quia nullae sunt validiores probationes quam per evidentiam facti.  In illa decretali supra, de elect., bonae 1, factum fuit ob scandalum ad cautelam, ut ibi dicitur, vel forsitan non erat notorium iudici.  Laur.

 In illis videlicet
Arg. quod verbum generale non est generaliter intelligendum, ut 1. q. 1, iudices, vers. omnia bona Damasci; et ff. de servit., is cui; et ff. de pignorib., obligatione; et de conse. dist. 2, re vera, vers. de operibus totius mundi, circa finem.  Arg. contra 19. dist., si Romanorum; 31. q. 1, quod si dormierit; et 1. q. 1, sunt nonnulli; et infra, de privileg., quia circa; et supra, de maior. et obed., solitae.

 Observandus
Hic est arg. ad illam quaestionem qua quaeritur.  Pone: aliquis iurat quod de caetero non cognoscet concubinam suam, modo vult eam ducere in uxorem.  Numquid potest non obstante iuramento?  Dicas quod sic, quia intelligitur iurasse de fornicario coitu, et non de licito et debito.  Unde potest cum ea contrahere non obstante iuramento.

X 2.24.22 Ea te

 Augetur
Quoniam gravius solvi potest vero creditori quod alteri est solutum, et tamen non liberatur a debitore, ff. de constit. pecun., si vero mihi; ff. de solut., vero procuratori § 1; et infra, de homic., sicut dignum § eos, in fi.

 Quod alii
Sic ff. de condi. indeb., in summa, in fi.  Unde si alii solveris quod alii debes, non liberaberis, et ille furtum committit, ff. de fur., falsus § 1.  Nisi ille ratum habeat, ff. de fur., si vendidero § si Titius.  Unde patet quod peius est sive gravius latroni qui partitur spolia cum socio quam si non partitur, 22. q. 4, si quem ad peccatum.  Io.  Et expone quod dicit alii, tantum scilicet.  Et sic non obstat quod solvitur uni ex pluribus, quorum cuilibet insolidum quid debebatur, ff. de duob. reis, in duobus.

 Archiepiscopo
De hac materia tractatur infra, de praescrip., si diligenti.

 Praestitum
Pisano archiepiscopo.

 Contrarium
Quia si unum contrariorum est bonum, reliquum est malum, 8. q. 1, sciendum; et 32. dist., hospitolum.

 Illud
Scilicet quod praestiti archiepiscopo.

X 2.24.23 Quintavallis

 Iuramentum
Quod civili modo fuit intelligendum, ff. de servit., si cui; et supra, de iureiur., veniens, ubi de hoc.

 Exheredaret
Ad hunc casum iuramentum non extendebatur, nec debuit extendi, arg. supra, de iureiur., quanto; et melius in capitulo supra, de iureiur., veniens; 22. q. 4, unusquisque; et ff. de oper. lib., si libertus; ff. de fideicommi. liber., Thais § sorore; et ff. de manumiss., is qui, in fi.  Nisi in certis casibus qui continentur in Auth. ut cum de appellation. cog. § causas, coll. 8.  Et ita turpe fuit mandatum.  Item contra praeceptum domini fuit hoc mandatum, ut uxor separaretur a viro, 28. q. 1, idolatria; et 33. q. 2, quos Deus.  Causae vero ingratitudinis propter quas pater potest exheredare filium sunt hae.  Prima si filius parentibus manus intulerit.  Item si gravem iniuriam eis fecerit.  Si criminaliter eos accusaverit de causa, quae non sit adversus principem vel rem publicam.  Si cum maleficiis versatur.  Si maleficus efficiatur.  Si vitae parentum fuerit insidiatus.  Si uxori vel concubinae eius se immiscuerit.  Si ex dilapidatione filii grave dispendium parentes sustulerint.  Si pro persona vel debito eius inquantum potest fideiubere noluerit.  Hoc tamen quod de fideiussione dicitur, ad filios masculos tantum pertinet.  Item si prohibuit eos facere testamentum.  Si contra voluntatem parentum inter arenarios et mimos perseveraverit, cum pater non fuerit illius professionis.  Si filia vitam luxuriosam egerit, cum parentes vellent eam pro posse dotare, nisi neglexerint eam maritare usque ad viginti quinque annos.  Si parentibus furiosis debitam curam non impenderit.  Si parentem captum de carcere eripere neglexerit.  Hoc totum habes in praemisso authentico.

X 2.24.24 Tua nos

 Petituros
Temerarium fuit huiusmodi iuramentum, et ideo non fuit obligatorium, 22. q. 4, inter caetera; et C. de nupt., authen. quod eis permittitur.  Et dicunt quidam poenitentiam imponendam tamquam pro veniali, arg. supra, de iureiur., verum; et 25. dist., unum § criminis.  Immo ad minus unius anni poenitentia imponitur pro temerario iuramento, 22. q. 4, qui sacramento.  Tanc.

 Commorari
Non tamen in saeculo, ut quidam dicunt, arg. infra, de conver. coniug., ad Apostolicam.  Sed videtur quod in saeculo, 33. q. 5, quod Deo pari.  Sed si alter vellet intrare monasterium, haberet locum quod ipsi dicunt.  Sed quid iuraverunt quod numquam divertent abinvicem, numquid est servandum iuramentum tale, cum possit servari sine interitu salutis aeternae?  Non videtur, quia nec poenalis stipulatio teneret, ut si culpa alterius divortium factum fuerit, dabis centum, ff. de ver. oblig., si stipulatio facta fuerit.  Sicut enim libera debent esse matrimonia in contrahendo, ita in dissolvendo, C. de inutil. stipul., libera; et C. de nupt., neque; arg. ff. de donat. inter vir. et uxor., ea quae; et ff. de ver. oblig., Titia; et infra, de spons., gemma.  Io. hoc non determinat, sed credo si vellent intrare religionem, possent, quia non dicitur infringere iuramentum qui in melius illud commutat, supra, de iureiur., pervenit 2; et infra, de voto et vot. redem., scripturae.  Et iuramentum illud benignius est interpretandum, supra, de iureiur., ad nostram 3; et supra, de iureiur., quanto.

 Revertatur
Hic dicerem quod propria auctoritate debet redire ad virum, nec expectare superioris auctoritatem.

 Utrimque
Sic infra, de regular., veniens; infra, de divort., significasti; infra, de adult., intelleximus; et infra, de adult., tua; infra, de except., cum ecclesiasticae; et 32. q. 6, nihil; et ff. de compensat., si ambo.

X 2.24.25 Quemadmodum

 Dimittere
Nec etiam accusare, ff. de adulter., si uxor § si quis uxorem; et ff. de adulter., si uxor § ulti.; et C. de adulter., propter violatam.

 Conditio
Nota quod plerumque intelliguntur conditiones in iuramentis, ut haec, si placet Papae, ut supra, de iureiur., venientes.  Item haec si Deo placuerit, 22. q. 2, beatus § 1.  Item haec si res in eodem statu permanserit, 22. q. 2, ne quis; ff. de solut., cum quis.  Item si mihi servabitur fides, supra, de iureiur., pervenit 2; et ff. locat. et conduct., quaero § inter.  Item honestae et possibiles, ut hic dicitur, et infra, de iureiur., sicut nostris.  Item haec si mihi numeraveris pecuniam, C. de non num. pecun., indubitati.  Item haec si nuptiae fuerint secutae, ff. de iure dot., stipulationem.  Item haec si non immoderatum quid praecipiatur, supra, de iureiur., veniens; et supra, de iureiur., Quintavallis; et ff. de oper. lib., si libertus.  Item facultas subintelligitur, supra, de iureiur., brevi.  Item commoditas, ff. quar. rer. act., iusiurandum § quae onerandae.  Speciales autem conditiones non subintelliguntur si non exprimantur, licet mente concipiantur, 32. q. 8, non solum, in fi.; C. de condi. ob turp. caus., si repetendi, nisi ubi lex exprimit aliquid tacite agi inter contrahentes, quia tunc illud pro expresso habetur, ff. si cert. pet., cum quid; et ff. de ver. oblig., triti cum.  Et haec vera sunt in promissoriis iuramentis, sed in assertoriis nulla conditio subintelligitur, et de tali loquitur 32. q. 8, non solum; et C. de iure dot., si mulier a viro.  Sed numquid dicemus omne iuramentum conditionale, si omnes praemissae conditiones subintelliguntur?  Certe non, ff. de condi. et demon., conditiones.

 Praecedentem
Quia ex quo semel probavit mores ipsius, non potest postea reprobare, 32. q. 5, horrendus.  Nisi ex supervenienti causa, ut supra, de aetat. et qualit., accepimus; et supra, de offi. deleg., insinuante; et 4. q. 3, si testes § si quis testibus.  Io.

 Fortius
Nam cui damus actionem, multo fortius exceptionem, ff. de regul. iur., invitus § cui damus; et ff. de superfic., ait praetor § plane; et supra, de iureiur., debitores.  Quandoque tamen sequimur excipiendo quod agendo petere non possumus, ff. de negot. gest., ait praetor § pupillus; et ff. de compensat., si cum filiofamilias.  Quandoque quaedam consequimur agendo, quae non consequimur excipiendo, supra, de iureiur., debitores; et supra, de his quae vi met. caus. fi., ad audientiam.  Item potest depositum repeti sed non compensari, C. de compensat., compensationes; et infra, de deposit., bona fides § 1.

 Non admittere sponsam
Nam et sponsus potest sponsam accusare de adulterio quasi matrimonio iam initiato, C. de adulter., propter violatam; nisi in casu ff. de adulter., miles § quaerebatur.  Quia nec matrimonium nec spem matrimonii violare permissum est, ff. de adulter., si uxor § divus.

 Eiicitur
Deterior namque dolus eius cognoscitur qui interruptam iterum litem deseruit, quam qui semel coeptam dereliquit, in Auth. de litigios. § omnem, in fi., coll. 8.  Et minus malum est viam domini non agnoscere quam post agnitam retroire, infra, de apostat., quidam.

 In alterutro
Id est, in uxore dimissa et sponsa non admissa.

 Ad utrumque
Scilicet ut eam recipiat vel non recipiat.

 Oculos vel nasum
Sic patet quod iuramentum quandoque potest servari sine interito salutis aeternae, et tamen non tenetur illud servare.  Sed hoc ideo est, quia honestas intelligitur in hoc iuramento, ut si res in eodem statu permanet, id enim tacite agitur, 22. q. 2, ne quis; et ff. de solut., cum quis.  Sed si iuramentum non posset servari sine interitu salutis aeternae, vel si esset contra leges vel bonos mores, servari non debet, supra, de iureiur., tua nos 2; et supra, de iureiur., Quintavallis; et ff. de leg. 3, si quis, in princ.; et ff. de iure pat., adigere.  Secus esset si mulier laberetur in facultatibus.  Sed quid si per violentiam opprimatur sponsa de futuro?  Videtur quod nihilominus teneatur cum ea contrahere, arg. 32. q. 5, re vera; ff. de adulter., si uxor § si quis plane.  Sed non est verum, 27. q. 2, raptor; et 27. q. 2, statutum; et 22. q. 4, finge; et 22. q. 4, ille.  Et ita punitur sine culpa, sed non sine causa.

 Teneretur
Quasi dicat non, quod verum est in sponsa de futuro, infra, de coniug. lepr., litteras.  Sponsam vero de praesenti ducere tenetur, quia non reperitur casus nisi unus in quo possit eam dimittere, infra, de conver. coniug., ex publico.

 Teneretur
Quasi dicat non tenetur eam admittere.

 Quamvis
Istud quamvis non est adversativum sed causativum, et ponitur quamvis pro quia.

 Impedit
Ut votum simplex, 27. dist., si vir.  Sic 15. q. 1 § sicut ergo, ubi dicitur: non omnia quae impediunt ordinandum deiiciunt ordinatum.

 Illud
Aliquis iuravit quod super nullo crimine accusaret uxorem suam.  Quaeritur an istud iuramentum sit servandum?  Ad quod respondet Papa, illud etc.

 Crimine
Nam pactum illud non valet, si quis paciscatur ne alium accuset de crimine nondum perpetrato, ff. de pacti., si unus § pacta; et ff. de pacti., si unus § illud.  Tamen de crimine iam commisso pacisci potest ne de eo agatur, ff. de pacti., si unus § pacta; et infra eodem capitulo, vers. non solum septies etc.  Nec illud pactum tenet, ne dolus praestetur, ff. de regul. iur., contractus.  Talia enim pacta contra publicam utilitatem esse videntur, quia per ea invitantur homines ad peccandum impune.  Simile ff. de pac. dotal., convenire; et supra, de consuet., ex parte.  Et quia publicae utilitatis est, ne crimina remaneant impunita, infra, de sent. excom., ut famae et ff. de solut., Stichum § 1; et ff. ad leg. Aquil., ita vulneratus, in fi.

 Dimitteret
Quia frater aut soror non est servituti subiectus in huiusmodi, 28. q. 1, si infidelis; et infra, de divort., quanto.  Iuxta illud: spernas spernentem vel blasphemare volentem // vel te credentem scelus ad mortale trahentem // nam sunt absque mora sic vincula rupta priora.  Vincen.

 Patronus
32. q. 1, sicut crudelis; et ff. de adulter., ex lege § 2; et ff. de fur., qui vas § 1; arg. infra, de adult., si vir.

 Ethnica
Ethnos, id est, gens.  Inde ethnica, id est, gentilis.

 In hoc casu
Ultimo, scilicet ubi iuravit non accusare eam de adulterio, et ita potest se quis obligare pacto ad non accusandum, infra, de accusat., veniens.  Arg. contra ff. de pacti., si unus § illud; et ff. de pacti., si unus § pacta; et ff. de pac. dotal., convenire.  Hoc solutum est supra, in notula nam illud.

 Desistat
Et ita pactum et iuramentum valet quatenus tangit rem familiarem, non in eo quod publicam, ut dixi in notula nam illud.

 Denunciare
Sed quid si nollet corrigi, nec curaret de excommunicatione?  Dicit Io. quod tunc licite potest eam deserere, quia iam est contumeliosa creatori suo, 28. q. 1, si infidelis.  Et sic quandoque cui praecluditur una via, alia via ad idem admittitur, ut 4. q. 3, si testes § servi neque; et hic, quia licet non possit eam accusare, poterit tamen eam denunciare.  Arg. contra ff. de tutor. et curat., scire; et ff. de condi. insti., quae sub conditione § si quis; et ff. de bon. libert., quaeritur; C. si manc. ita fuer. ut man., eam; et supra, de procurat., tuae.  Tanc. dicit quod non debet eam deserere, licet se non corrigat, etiam si vitae eius insidiaretur, 32. q. 5, quicquid mulier.  Sed debet eam tenere in vinculis et castigare, cum hoc ei permissum sit, 33. q. 2, placuit; et 33. q. 5, haec imago; 23. q. 4, duo ista; et 7. q. 1, sicut alterius.

X 2.24.26 Et si Christus

 Sit sermo vester
22. q. 1, ita ergo.

 Non non
Istae duae negationes non faciunt hic unam affirmationem secundum quod alibi faciunt, ff. de ver. sig., duobus verbis.

 Affirmatio
Ecce declaratio geminationis, id est, ut quod os affirmat et cor affirmet, et quod os negat et cor neget.  Sic 23. dist., psalmista.

 Creaturam
22. q. 1, clericum; et in Auth. ut non lux. cont nat. § et quoniam, coll. 6.  Per creaturas licitum est iurare ubi exprimitur in iure, ut per crucem, 22. q. 5, qui iurat per Evangelium; 22. q. 1, si aliqua per ordinem; ut 1. q. 7, quotiens.  Per salutem principis, ff. de iureiuran., qui per salutem; et ff. de iureiuran., ait praetor § ulti.  Per altare, 22. q. 1, habemus, aliter enim iurare non debet.  Unde non licet iurare per membra Dei, in Auth. ut non lux. cont nat., coll. 6.

 Omnino
Id est, ex levi causa vel per omnia.  Simile omnino habetur in lege, ut si fideiussor intercedat pro maiori summa quam principalis debitor, omnino non obligatur, ff. de fideiussor., graece § illud.  Vincen.

 Servandum
Qualitercumque iuratur, si licitum est quod iuratur, servandum est iuramentum, 22. q. 1, movet te; et ff. de iureiuran., non erit § 1.  Quia multa fieri non debent, facta tamen tenent, 27. dist., si vir; et 17. q. 2, nos novimus.  Sicut iudex ultima die suae iurisdictionis iudicare non debet, ff. de iuris., eum qui.  Si tamen sententiam dixerit, tenet, ff. de off. procon., meminisse, in fi.; supra, de offi. deleg., consuluit.

 Nolite
Id est, non habeatis voluntatem iurandi.

 Necessitas
Et ita numquam iurandum est nisi in necessitate, sed haec necessitas includit etiam sub se utilitatem, 22. q. 1, tu malum; et 22. q. 1, ita ergo.  Laur.

 Tres comites
De quibus habes 22. q. 2, animadvertendum; et 22. q. 1, et iurabunt.

 In veritate
Conscientiae.

 Et iudicio
Id est, discretione vel deliberatione.

 Iustitia
Id est, ut quod iuratur sit iustum et licitum.  Et isti sunt tres comites qui debent intervenire in quolibet iuramento.  Et si ista defuerint, non iuramentum sed periurium est dicendum, ut in capitulo 22. q. 2, animadvertendum.

 Omnis controversiae
Quia post iuramentum delatum et praestitum nihil amplius quaerendum est, ff. de iureiuran., non erit § delatum.  Et parem habet auctoritatem cum transactione, et maiorem quam res iudicata, ff. de iureiuran., iusiurandum speciem.  Quod verum est, si est delatum a parte parti.  Istud enim retractari non potest, ff. de iureiuran., admonendi.

 Amen
Id est, sine defectu, et est nota assertionis.

 Testis est mihi Deus
In veteri testamento iurabatur sic: vivit Deus, vivit anima mea.  Sic iuravit quae erat in Sarrepta Sydoniorum Heliae prophetae.  Tempore gratiae in primitiva ecclesia iurabatur: testis est mihi Deus, Deum invoco testem, 22. q. 1, si peccatum; et 22. dist., sacrosancta.  Hodie iuratur per Deum, per Evangelium, 63. dist., tibi domino; et 1. q. 7, patet.

 Morior
Hoc habes 22. q. 1, non est.

 Quaedam
Posset aliquis quaerere ex quo licite iuratur, quare prohibuit Dominus iuramentum?  Respondet Papa: quaedam etc.

 Mala sunt
Quaedam enim illicita sunt in sui natura, quaedam civiliter, id est, iure positivo vel consuetudinario, ff. de ver. sig., probrum; arg. ff. de adulter., si adulterium.  Sic quaedam sunt simoniaca ipso iure, scilicet quae in veteri testamento erant prohibita, ut vendere spiritualia, 1. q. 1, qui studet.  Quaedam sunt prohibita per constitutionem ecclesiae, ut dare aliquid pro benedictionibus nubentium, pro baptismo, pro ponendis praelatis in sede.  De his habes plura exempla, infra, de simon., cum in ecclesiae; et infra, de simon., sicut pro certo; et infra, de simon., ad Apostolicam.  Et hoc est quod dici consuevit, quaedam sunt simoniaca, quia prohibita; quaedam sunt prohibita, quia simoniaca.  Et de hoc dicitur supra, de offi. deleg., ex parte tua.

 Ex causa
22. q. 1, ita ergo; C. si manc. ita ven. ne prost., praefectus; et C. si manc. ita ven. ne prost., eam.

 Sequuntur
Nota quod aliquid prohibetur non quod ipsum sit malum, sed quia inde potest sequi malum, arg. 21. dist., denique; et 37. dist., ideo; 11. q. 3, nolite 2; 41. dist., quisquis; 2. q. 7, praesumunt; 24. q. 3, Deus quando maledicit; Inst. vi bo. ra. § sed nedum.  Arg. contra ff. qui et a quib. man. lib., si non voluntate; et ff. de pacti., si unus § illud.  Item arg. quod uno prohibito prohibentur omnia, per quae pervenitur ad illud, arg. infra, de cleri. coniug., diversis; et ff. de condi. insti., quae sub conditione § si quis eo; et ff. de sponsal., oratio; arg. ff. de tutor. et curat., scire; et ff. de bon. libert., quaeritur; et supra, de procurat., tuae.  Item arg. quod aliquod prohibito omnia prohibentur quae sequuntur ex illo, supra, de consti., nam concupiscentiam.

 Confirmatio
Sic falsitas est immutatio veritatis, in Auth. de fid. instrum., circa princ., coll. 6.

 Ex causa
Arg. quod potius consideranda est causa facti quam ipsum factum, 15. q. 6, si quandoque, in fi.; 23. q. 8, occidit; infra, de accusat., cum dilectus; et ff. de fur., verum.  Vincen.

 Modico vino
de conse. dist. 5, sint tibi.  Arg. quod licet habere curam corporis moderatam ad exercitium virtutum, arg. 44. dist., multis; alias incipit 44. dist., convivia; de poen. dist. 2, corporis, arg. modicum.

 Cessante causa
Propter quam excludendam, scilicet periurium introductum est ne iuretur.  Si enim causa esset propter quam habendam aliquid fieret, licet cessaret causa illa, non ideo cessaret id quod factum est propter illam causam, 32. q. 7, tantum; et 32. q. 1, dixit Dominus.  Vel cessante causa odiosa et contra ius, cessat et eius effectus.  Dixit Vincen. verum est circa alias personas, sed circa eandem personam non cessat, nisi privilegium vel concessio tenderet ad noxam.  Et tunc expone verba illa, verum est ab initio.  Sed si ex post facto incipit odium, non cessat effectus, id est, prohibitio, arg. infra, de decim., suggestum; et 63. dist., quia sancta § verum; et ff. de vulg. et pup., ex facto.  Et sic plana est glossa.  Alias verum est, et ita non respondet expositioni.  Dic verum est circa alias personas quae non habent privilegia, sed circa eandem personam quae habet privilegium, non cessat privilegium, id est, non perditur, nisi privilegium ipsum vel concessio tenderet ad noxam, ut dicunt tres praedictae concordantiae, arg. infra, de decim., suggestum; 63. dist. § verum.  De hoc qualiter intelligatur, dictum est supra, de renunciat., post translationem; et 61. dist., statuimus § his auctoritatibus.  Vel dic cessante causa, id est, cessante periurio cessat prohibitio.  Et instante necessitate pro re vera licita et honesta, licite iuratur.  Et hic est sensus huius litterae quantum ad hunc casum.

 Cessat effectus
Distingue, aut est causa finalis aut impulsiva.  Si finalis, tunc cessante causa cessat effectus, verbi gratia, prohibetur ne presbyteri gerant tutelas aliorum hac de causa, ut melius vacent divinis officiis.  Et sic ista causa finalis est, unde cessante causa cessat effectus.  Unde si non vacent divinis officiis, poterunt gerere tutelas, C. de episc. et cler., authen. generaliter.  Sed causa impulsiva cessante non cessat effectus, verbi gratia propter Calfurniam fuit statutum ne mulieres essent advocatrices, quia Calfurnia posteriora dorsi sui ostendebat iudici.  Unde Calfurnia fuit causa impulsiva ne mulieres advocarent.  Unde ea mortua mulieres non advocabunt, hoc tamen habetur in ff. de postulan., hunc titulum.

 Indulgemus
Id est, indultum esse ostendimus iam olim, 14. q. 2, super prudentia; et supra, de testib., tuis quaestionibus.

X 2.24.27 Sicut nostris

 Incauta
Sic patet quod aliquis in mortali peccato existens si promotus fuerit, non removetur, supra, de temp. ord., ex parte; et 50. dist., quicumque.  Et episcopus qui committit mortale peccatum non removetur, ut qui sine causa vult renunciare, supra, de renunciat., nisi.  Et est contra illud 81. dist., quicumque; et 81. dist., prece; et 24. dist., si quis; et 50. dist., ex poenitentibus.  Et sic huiusmodi temeraria iuramenta non repellunt a promotione nec a testimonio, supra, de testib., intimavit; et supra, de testib., constitutis 1; et supra, de testibus cog., venerabilis.  Vel dic quod potius consulitur ecclesiae quam personae, supra, de ord. cognit., cum dilectus.  Item in mortali peccato existens admittitur ad accusandum, 5. q. 1, quidam.  Et hoc fuit ad declarandam innocentiam illius infamati per libellum occulte proiectum.  Sed isti sic promoti non removentur, quia huiusmodi crimina deiiciunt ordinatos, 68. dist., sicut.  Pro quibus imponitur solummodo poenitentia saltem unius anni, ut 22. q. 4, qui sacramento.  Quae autem crimina inducant depositionem et quae non, notatum invenies supra, de temp. ord., ex tenore; et supra, de temp. ord., quaesitum; et 15. q. 8, in summa.

 In damnum
Et sic patet quod vacante ecclesia canonici nihil possunt disponere de rebus episcopatus in ipsius praeiudicium, 12. q. 2, si qua de rebus; et infra, ne sede vac. nih. inn., per totum.  Nec redditus episcopales possunt diminuere, infra, de rebus ecc. non alien., ut super, immo nec episcopus ipse, ut ibi dicitur.  Unde quicquid factum fuerit in praeiudicium episcopatus, totum debet in statum pristinum revocari.

 Reducas
Immo et ipse idem Tudertinus episcopus posset revocare, 12. q. 2, non liceat; et 35. q. 9, quod quis commisit.  Et si consensit tamquam canonicus potest postea tamquam episcopus revocare, quia quasi ante aditam hereditatem consensit, arg. ff. quod legat., hoc interdictum § quod ait praetor.  Nam quaedam facit aliquis tamquam alius, supra, de elect., quod sicut; et supra, de elect., cum inter canonicos; et ff. de adopt., si pater § qui duos; ff. de adopt., si consul.

X 2.24.28 Cum contingat

 Sanctiones
Ut ff. de fund. dot., Iulianus, quae prohibet alienationem fundi dotalis, et C. ad Velleia., authen. sive a me.

 Debent
Contra id quod hic dicit, signantur multa contraria, quia regula utriusque iuris dicit, quod contra leges fit, pro infecto habendum est, 10. dist., vides.  Nec iuramentum valet contra hoc factum, supra, de for. compet., si diligenti; et C. de legi. et const., non dubium.  Et ubi principale non tenet, nec accessorium, supra, de fide instrum., inter dilectos, cum suis concordantiis.  Item cum talis contractus sit a iure damnatus, ff. de fund. dot., lex Iulia; et C. ad Velleia., authen. sive a me.  Qualiter iuramentum praestet robur contractui, cum iuramentum non sit vinculum iniquitatis, 22. q. 4, inter caetera; et supra, de iureiur., quanto?  Nec enim illud sufficit quod sine interitu salutis aeternae possit servari, quia illud fallit in temerariis iuramentis, supra, de iureiur., ex litteris.  Et fallit quandoque licet non sit temerarium, supra, de iureiur., quemadmodum; et supra, de iureiur., Quintavallis.  Item ubi quis iurat se soluturum pecuniam spe futurae numerationis, potest venire contra iuramentum, si ei non solvatur.  Et tamen potest servari sine interitu animae, C. de non num. pecun., indubitati.  Sed illud habet tacitam conditionem si pecunia fuerit ei numerata.  Item si iurat illud quod sit turpe vel contrarium legi, iuramentum est nullius momenti, ff. de leg. 1, si quis inquilinos, in fi.  Item ubi per iuramentum indicitur alicui perpetua viduitas, istud non tenetur servare, ff. de iure pat., adigere.  Ad hoc dicas quod lex consideravit quid si utile corpori et honestum.  Nam expedit mulieribus salvas habere dotes suas, ut inveniant aliquos quibus nubere possint, ff. solut. matrim., dotium causa.  Sed canon considerat utilitatem animae.  Vel dic quod tunc praeiudicat ei mulieri iuramentum quando aliunde potest consuli mulieri, ut dicitur in C. ad Velleia., authen. sive a me.  Io.  Ita solvit has contrarietates.  Aliter potest dici quod sive mulier possit consulere aliunde sibi sive non, non potest venire contra iuramentum sponte praestitum et sine dolo vel metu.  Et licet contractus talis non videatur obligatorius, quantum est de sui natura, tamen sine aliqua turpitudine potest servari iuramentum super eo praestitum.  Unde hic consideramus potius accessorium quam principale propter periculum animae, ut hic dicitur, sicut alias obligatio non tenet, tamen iuramentum super hoc praestitum debet servari, supra, de iureiur., debitores.  Praeterea prohibitio huiusmodi alienationis fundi dotalis non est perpetua, quia si secundo post biennium consentiat mulier, bene tenet in authentica praedicta C. ad Velleia., authen. sive a me.  Unde multo fortius iuramentum potest confirmare quod prius non valebat, ut quasi pro consensu secundo habeatur.  Et illa contraria superius inducta intelliguntur de illis quae perpetuam habent causam prohibitionis, et in sua natura turpia sunt, ut patet ex contrariis.  Unde si iuramentum ibi interveniat, non tenet, cum non possit servari sine interitu animae.  Simile huic habes infra, de pignor., significante.  Ibi dicitur quod pactum legis commissoriae in pignoribus non tenet, quod est verum, C. de pac. pign., si fundi; et C. de pac. pign., quoniam.  Et tamen si iuramentum interveniat super pacto tenet, nec auditur volens venire contra, ut colligitur in decretali praedicta infra, de pignor., significante, arg. a contrario sensu, et sic intelligas istam et illam.

 Sine vi
Arg. quod iuramentum metu vel vi praestitum non est servandum.  Quid iuris sit, dixi supra, de his quae vi met. caus. fi., abbas.  Et de hoc dicitur 15. q. 6, auctoritatem; et supra, de iureiur., pervenit 1.

 Praeiudicium
Scilicet creditorum vel filiorum.  Arg. a contrario sensu supra, de iureiur., venientes.  Ber.

X 2.24.29 Sicut

 Iniuste
Et ideo saltem indirecte ratione peccati spectat hoc ad iudicium ecclesiae, supra, de iudic., novit.

 Restituat
Quia iniustum erat bellum.  Sed si iustum fuisset bellum statim res sic occupatae essent suae, 23. q. 5, dicat.

 Non ligat
Quia non servanti fidem fides non est servanda.  Simile supra, de iureiur., pervenit 2; et supra, de iureiur., quemadmodum.  Quia illa conditio subintelligenda est in hoc iuramento, ut notatur in capitulo supra, de iureiur., quemadmodum.  Arg. contra 33. q. 5, quod Deo.  Sed illud non tangit hoc.

X 2.24.30 Nimis de iure

 Temporale
Si temporalia possidentur a laicis, in his sunt minores illis, supra, de maior. et obed., solitae; et 18. dist., si episcopus.  Ber.

 Fidelitatis
Immo nec clericis hoc iuramentum praestandum est, infra, de simon., ex diligenti; et infra, de re iudic., duobus; et supra, de iureiur., nullus, nisi in casibus notatis ibi.

 Servus suo
Ut 2. q. 1, multi, ad fi.  Si servus stat suo domino, remunderandus est ab ipso.  Si cadit, puniendus, quasi dicat: si steterit, remunerabitur.  Si ceciderit, iudicabitur a domino suo.  Et sic est arg. quod laici nullam habent iurisdictionem in clericos, nec etiam per consensum clericorum, supra, de for. compet., si diligenti; et supra, de for. compet., significasti, ubi de hoc.

X 2.24.31 Petitio

 Extorsit
Iuramentum per dolum sive metum extortum, cum de hoc constiterit, non est servandum, supra, de iureiur., cum contingat, in fi.  Et sic confessio ex metu, 15. q. 6, si quandoque; et 31. q. 2, Lotharius.  Sic et consensus taliter extortus non valet, infra, de privileg., cum olim propter.  Sed videtur quod iuramentum in eo quod non tangit negotia ecclesiae vel etiam propria sit servandum, licet sit extortum, cum possit servari sine interitu animae, supra, de iureiur., si vero; et supra, de iureiur., ad nostram 2; et supra, de iureiur., cum contingat; et 22. q. 4, si aliquid.  Et ita per tale iuramentum tenentur, quod nullam conspirationem vel aliquod aliud, quod sit contra statum principis procurabunt.  Et ad hoc alias de honestate tenerentur etiam sine iuramento, et ita servare tenentur iuramentum illud quantum ad hanc partem iuramenti, licet fuisset extortum.  Et sic est arg. quod pro parte tenet iuramentum et pro parte non.  Et simile supra, de maior. et obed., dilecti filii; et 22. q. 4, inter caetera.  Sic et factum alicuius pro parte valet pro parte non, infra, de praeben., dilectus filius 1.  Similem declarationem habes supra, de iureiur., quanto.

 Declaramus
Declaratio iuramenti sive interpretatio cum de ipso dubitatur, pertinet ad Papam, supra, de iureiur., quanto.  Sic infra, de eccl. aedif., tua; supra, de elect., venerabilem, ad finem.  Sic et in omni sacramento intelligitur excepta auctoritas Papae, supra, de iureiur., venientes; et supra, de rescript., constitutus.  Similiter et imperatoris, ff. ad municip., imperatores; et in constitutione de feudis § ulti.  Et idem cum dubitatur utrum sit licitum, supra, de elect., venerabilem.

 Specialibus
Et nota quod licet quis aperte teneatur alicui per sacramentum, tamen contra se non tenetur vel contra ecclesiam suam, vel etiam contra communitatem suam, ut hic patet aperte, arg. supra, de postuland., cum sacerdotis, in fi.  Nam et in generali sermone persona loquens intelligitur excepta, ut hic, et ff. de senat., consulari § 1; et ff. locat. et conduct., qui insulam § ulti.; et C. de solut., inquisitio; C. de constit. pecun., authen. sed ita; et ff. de condi. et demon., qui heredi § Plautius.  Et est arg. quod si promisi tibi dare turrem meam vel castrum contra omnem hominem, non tamen teneor dare contra me.  Nam nemo tenetur alium plus diligere quam seipsum, quia ordinata caritas a seipso incipit, 23. q. 5, si non licet.  Et primo debet facere sibi eleemosynam, deinde proximo, de poen. dist. 3, sane cavendum.  Arg. contra ff. de pacti., cum in eo esset; et ff. si serv. vend., altius; et ff. de negot. gest., si pupillus § ulti.; in Auth. ut differ. iudic. audi. § si vero refutaverit, coll. 9; ff. de pignorib., Paulus § ulti.; et infra, de nat. ex lib. ven., indecens.  Contraria ista specialia sunt.  Ber.

X 2.24.32 Ex litteris

 Veritate
Iuramentum istud de dicenda veritate praestatur solummodo in spiritualibus causis.  Sic supra, de elect., dudum ecclesia.  Iuramentum enim de calumnia in talibus non praestatur, supra, de iuram. calumn., litteras.  Requiritur etiam a praelato ecclesiae de consuetudine, praecipue cum de facto suo agitur.  Alias non videtur quod praelatus sit interrogandus.  De hoc dixi supra, de elect., dudum ecclesia.  Et per istud iuramentum respondetur tantum de eo quod scit.  Unde debet simpliciter respondere, scio vel nescio.  Sed per iuramentum de calumnia respondetur de eo quod credit vel existimat, C. de iureiuran., cum et iudices.  Hoc iuramentum de veritate dicenda praestat hodie praelatus in causa ecclesiae in animam suam, et capituli sui in spiritualibus causis, ut habetur in quadam decretali extra compilationem, qua incipit praesentium, supra, de testib., extravag. praesentium.

 Ex fama
Et ita patet quod qualitercumque aliquid sit divulgatum per famam, seu quasi notorium, non sufficit ad probationem, 4. q. 3, si testes § item sit saepe.  Sed cum aliis adminiculis sufficit, supra, de testib., praeterea.  Tamen sola fama sufficit ad matrimonium impediendum, infra, de cons. et affin., super eo; et infra, de spons., cum in tua.

 Amplius
Omne quod percipitur de rebus titulo pignoris obligatis, totum debet computari in sortem, et quod superest debet restitui, infra, de pignor., cum contra; et infra, de usur., plures; et infra, de usur., quoniam, deductis primo expensis, ut ibi dicitur, quia fructus tantum intelliguntur deductis expensis, C. de fruct. et lit. exp., hoc fructuum; et ff. solut. matrim., fructus, quia nullus casus potest intervenire qui hoc genus deductionis impediat, ff. fam. ercis., fundus.  Quinimmo fructus percepti ipso iure pignus liberant, C. de distract. pign., fundum.  Et quicquid percipitur ex pignore, computatur in sortem, C. de pigner. act., quod ex operis; et C. creditor qui praedium; et infra, de pignor., significante.

 Occultata veritate
Haec est causa quare hoc iuramentum exigitur, ut scilicet veritas reveletur timore iuramenti.  Sic ex eadem causa testes compelluntur, qui alias non compellerentur, 14. q. 2, quamquam; et supra, de testibus cog., venerabilis; supra, de testibus cog., per totum.  Et quia mortale peccatum est occultare veritatem, 11. q. 3, quisquis; et infra, de crim. falsi, falsidicus.  Et quia causa usurarum est quasi spiritualis cum sit ecclesiastica, iuramentum de veritate dicenda exigitur et non de calumnia.  Nec colligitur hic quod iuramentum de calumnia hic praestitum fuisset, ut quidam dicunt.  Si tamen de calumnia et veritate simul iuraretur, non crederem esse peccatum tam in civili quam in spirituali.  Nec offenderetur ordo iuris, immo utile esset.  Et si hic iuratum fuisset de calumnia, superfluum non esset iuramentum postea de veritate praestitum, quia ad diversa referuntur, quia aeque praeiudicat confessio de credulitate sicut de veritate.  Dubitatio huius iuramenti fuit forte, quia non fuit praestitum debito tempore, scilicet statim post litis contestationem, sicut iuramentum de calumnia praestatur.  Unde quaesitum fuit an postea debeat praestari, et sic patet quod tunc potest praestari iuramentum de veritate, sive de calumnia antequam sit in causa conclusum, nec est de substantia ordinis iudiciarii, quod statim lite contestata praestetur.  Ber.

X 2.24.33 Intellecto iamdudum

 Regni sui
Sic et episcopi iurant in sua consecratione, quod iura sui episcopatus non alienabunt, infra, de eccl. aedif., tua; et infra, de rebus ecc. non alien., ut super.  Et quod de novo non infeudabunt, infra, de feud., ex parte.  Immo et si suspectus esset de dilapidatione, debet cautionem praestare, 28. dist., de Syracusanae.  Sic ergo patet quod iuramentum istius regis in coronatione sua licitum et honestum fuit.  Ergo secundum in contrarium praestitum fuit illicitum, supra, de iureiur., tua nos 1.  Quia contra canonica statuta fuit praestitum, et ideo non servandum.  Sic supra, de for. compet., si diligenti; et supra, de iureiur., ea te.  Quia si unum contrariorum est bonum, reliquum est malum, 8. q. 1, sciendum; et 32. dist., hospitiolum.  Quandoque tamen utrumque contrariorum bonum est, ut nubere et non nubere, 28. q. 1, sic enim neque, ultra unam columnam.  Huiusmodi enim iuramenta quae fiunt in damnum suae dignitatis, non iuramenta sed periuria sive temeraria sunt censenda, supra, de iureiur., sicut nostris.  Unde ille qui praestitit, sua auctoritate potest venire contra et revocare male alienata, ut ibi dictum est.  Immo tenetur ad hoc ex iuramento prius praestito et ex officio sibi commisso, 35. q. 9, quod quis commisit.  Et sic est arg. quod iuramentum factum per metum super rebus ecclesiae non repetendis non obligat, supra, de iureiur., pervenit 1.

 Non servandum
Quia in malis promissis rescinde fidem, 22. q. 4, in malis; et 22. q. 4, per totam.

X 2.24.34 Mulieri

 Absolutio
Quia actore non probante reus debet absolvi, infra, ut eccl. ben., ut nostrum; et supra, de caus. poss. et propr., cum ecclesia; et C. de edend., qui accusare; et infra, de iureiur., iuramentum § 1.  Quid si mulier ista habuisset unum bonum testem, numquid deferretur ei iuramentum?  Videtur quod sic, supra, de probat., sicut; et C. de reb. credit., in bonae; et infra, de iureiur., iuramentum.  In tali casu non dico iuramentum deferendum quantumcumque honesta sit persona, quia hic agitur quasi de statu hominis, cum per hoc servitus constituatur in ipso.  Nec causa dicitur modica, quia iuramentum defertur inspectis circumstantiis causae et personarum, infra, de iureiur., iuramentum.

 Periurii
Sic supra, de iureiur., si vero; et C. si adv. vend., si minor.  Nec debet ecclesia viam periuriis aperire, quae periuria vetat, C. de indict. vid., ambiguitates, in fi.; et supra, de iureiur., cum contingat.  Ne inde iniuriarum nascatur occasio, unde iura nascuntur, infra, de accusat., qualiter et quando 1; et C. und. vi, meminerint.  Et ecclesia non debet alicui laqueum iniicere, 27. q. 1, de viduis 2.  Quod faceret si daret ei licentiam contrahendi contra id quod iuravit.  Immo ecclesia debet ei suadere, ut contra proprium non veniat iuramentum, arg. praedicti capituli 27. q. 1, de viduis 2, ratione huius praesumptionis, quia de nemine praesumendum est, quod sit immemor suae salutis, 1. q. 7, sancimus.  Sed non debet ei expresse prohibere propter aliam praesumptionem, quae posset esse in contrarium, quia potuit esse quod falsum iuravit, cum legitime possit contrahere si falsum fuit quod iuravit, quia periuri et criminosi et Iudaei qui sunt extra ecclesiam possunt contrahere matrimonium, 26. dist., deinde opponitur; et infra, de divort., gaudemus; et infra, de cons. et affin., de infidelibus.  Et sic duae praesumptiones contrariae hic concurrunt, et neutra praeponderat alteri.  Simile supra, de elect., cum inter R.  Quandoque tamen una praesumptio elidit aliam, supra, de praesump., litteras; et ff. de in int. rest., divus.  Quid ergo faciet ecclesia?  Taceat.  Sic infra, de cognat. spir., super eo, in fi.  Sicut spiritualis homo tacet, quia mentiri timet.  Timet etiam ne ille qui ad mortem quaeritur, occidatur, 22. q. 2, ne quis arbitretur.  Relinquatur ergo conscientiae suae.  Ipsa enim scit an contrahere possit, si verum est quod iuravit nullum potest contrahere matrimonium quo ad Deum.  Sed si falsum est, bene potest contrahere, ut est probatum.  Laur. dicebat in hac quaestione quod bene poterat contrahere et dari licentia contrahendi.  Et hoc tali argumento, nam qui vendicat rem, dicit per consequentiam alium possidere, supra, de iudic., examinata.  Tamen potest redire ad interdictum uti possidetis, ff. de acq. poss., naturaliter § nihil.  Sed errabat.  Qui enim rem vendicat, hoc facit ratione dominii, quod habet vel credit se habere.  Sic et mulier quae petit aliquem, hoc facit ratione servitutis, quam in eo acquisivit per consensum mutuum de praesenti.  Et hoc notavit Laur. de clandestino matrimonio in antiqua compilatione capitulo primo.

X 2.24.35 Clericus qui iuravit

 Quod promisit
Iste clericus iuravit se servaturum statuta tunc edita in ecclesia sua, et post praestitum iuramentum promisit per idem iuramentum servare statuta, quae postea statuerentur.  Ex hoc patet quod iuramentum non extenditur nisi ad ea tantum de quibus est cogitatum, ut dictum fuit, et non ad ea quae postea accidunt, arg. supra, de iureiur., quemadmodum; et supra, de iureiur., ad nostram 2.  Sic et transactio ad ea tantum de quibus actum est, et pactum extenditur, ff. de transaction., cum Aquiliana; et ff. de transaction., qui cum tutoribus; et ff. de pacti., tres fratres; et C. de transaction., si de certa; et supra, de testib., de testibus.  Sed licet ex debito illius iuramenti non teneatur servare statuta postmodum edita, tenetur tamen servare illa ex sua promissione, quia inter simplicem loquelam et iuramentum non facit Deus differentiam, 22. q. 5, iuramenti.  Nec refert quantum ad observationem an per iuramentum, an per solam fidem promissam sit adstrictus.  Et aeque etiam puniretur si non servaret promissum, infra, de fideiuss., pervenit; et supra, de his quae vi met. caus. fi., ad aures.  Credo tamen quod maior poenitentia imponetur ei qui venit contra iuramentum, quam ei qui venit contra fidem tantum sine iuramento, quia magis contemnere videtur.

X 2.24.36 Iuramentum

 A te
Loquitur iudici.  Nota quod iuramentum aliud est voluntarium, aliud necessarium aliud iudicale.  Voluntarium est, quod pars defert parti extra iudicium.  Et dicitur voluntarium quod voluntarie defertur, et voluntarie suscipitur nec refertur, id est, is cui refertur, non potest cogi subire iuramentum.  Sic ergo exponitur in sequenti concordantia, ff. de iureiuran., iusiurandum quod.  Sed de hoc non dicitur hic.  Necessarium dicitur quod defertur a iudice in defectum probationis, nec potest referri nec recusari nisi iusta de causa, ut hic in prima linea, et C. de iureiuran., generaliter § sin autem.  Et potest appellari nisi recusatio admittatur, ut ibi dicitur.  De hoc habes supra, de procurat., ex insinuatione; et supra, de probat., sicut; et C. de iureiuran., in bonae fidei.  Iudicale dicitur a iudicio quod pars defert parti in iudicio, quod non est necessarium subire vel referre, ut hic, vers. quamvis quod, et lege praedicta C. de iureiuran., generaliter § sin autem.  Sed si reus retulerit iuramentum actori, necesse habet iurare.  Alias praetor denegabit ei actionem, ff. de iureiuran., iusiurandum § ait praetor.  Immo procedetur quasi iurasset reus, C. de iureiuran., generaliter § omne.  Olim non poterat recusari, ff. de iureiuran., manifeste; et C. de iureiuran., delata.  Sed illud potest intelligi cum iam susceptum est iuramentum, vel hoc novum ius, illud vero vetus.  Et nota quod post iuramentum a iudice delatum parti, et praestitum a parte parti, potest recedi ab eo propter novas probationes, sed post iuramentum delatum a parte parti, et praestitum ab eo non potest recedi, ff. de iureiuran., admonendi.  Item procurator, nisi sit universorum bonorum vel nisi specialiter mandatum sit, iusiurandum deferre non potest, ff. de iureiuran., iusiurandum § procurator.

 Nisi iusta de causa
Puta quia dubitabat quod hoc iuramentum est de veritate, ff. de iureiuran., iusiurandum; et ff. de iureiuran., ad personas, 1. resp.; ff. de act. rerum amot., Marcellus § ulti.  Et sic praeter iuramentum de calumnia iuratur de veritate ab altera parte in isto casu.  Simile supra, de testib., ultra.  Ber.

 Famosa actione
Ut in actione furti et aliis famosis actionibus.  Et actione rerum amotarum non refertur iuramentum, ut ff. de act. rerum amot., Marcellus § ulti., et legibus sequentibus.  Et idem est ubicumque lex defert iusiurandum, C. de fideicomm., quaestionem; et C. de iure delib., scimus § licentia; et C. de iure dom. imp., vetustissimam; et C. de his qui ad eccl. confug., praesenti § sicubi; et C. de bon. auct. iud. poss., cum apud § ulti.  Nisi eadem lege permittatur referendi potestas.  Item et illud scias, quod qui iusiurandum defert, primo iurabit quod per calumniam non defert, ut in lege praedicta ff. de act. rerum amot., Marcellus; et C. de fideicomm., quaestionem; et ff. de iureiuran., iusiurandum § qui iusiurandum.

 In probatione
Nota quod si actor omnino nihil probat, nec habet praesumptionem.  Reus etsi nihil praestiterit, absolvitur.  Sic supra, de caus. poss. et propr., cum ecclesia; et infra, ut eccl. ben., ut nostrum; et supra, de iureiur., mulieri; et C. de edend., qui accusare.  Si vero actor habet praesumptionem pro se et contra reum, tunc contra talem praesumptionem defertur a iudice reo iuramentum ad purgandum innocentiam suam, ut hic dicit expresse, et C. de his qui ad eccl. confug., praesenti § sicubi; et C. de iureiuran., in bonae fidei.  Quae intelligitur secundum istum § ut quandoque deferatur reo, quandoque actori, quia non distinguitur ibi.  Et actori quandoque defertur iuramentum in defectum probationis, puta cum habet unam bonam praesumptionem sive unum bonum et honestum testem.  Tunc habito respectu ad quantitatem causae et qualitatem personae, ut non sit praesumptio quod pro tanto debeat deierare, defertur iuramentum ipsi actori.  Ad hoc praestat optimum arg. ff. de legit. tutor., legitimos; et supra, de renunciat., super hoc, in fi.; et supra, de procurat., ex insinuatione.  Et sic intelligitur supra, de probat., sicut.

 Pro illo
Scilicet pro actore.  Ber.

