X 5.05 DE MAGISTRIS ET NE ALIQUID EXIGATUR PRO LICENTIA DOCENDI

X 5.05.01 Quoniam

 Per unamquamque
Ut 37. dist., de quibusdam; et infra, de magistrat., quia.

 Magistro
Nomen hoc dicitur a monendo sive a monstrando, ff. de ver. sig., quibus.

 Competens aliquid beneficium
Sic infra, de magistrat., quia.  Debet ergo doctor beneficium habere sui laboris.  Sic et tutor dat alimenta praeceptoribuis pupilli, quoniam non tantum praeest rebus sed moribus, ff. de admin. tut., cum plures § cum tutor.  Et beneficium ei constitui debet secundum dignitatem, et scientiam suam sicut advocatis, ff. de var. et extraord. cog., praeses § in honorariis; arg. supra, de praeben., de multa.  Vincen.

 Pretium exigat
Quod si exactum fuerit, restituatur, infra, de magistrat., prohibeas.  Quia gratis est danda docendi licentia cum donum Dei sit, infra, de magistrat., prohibeas.  Ber.

 Consuetudinis
Quasi simoniacum reputatur hoc, quia consuetudo hic non habet locum sicut nec in sacramentis ecclesiasticis, supra, de simon., cum in ecclesiae; et in pluribus aliis capitulis.  Ber.

 Qui sit idoneus
Nota quod ei qui idoneus est, non est deneganda licentia docendi, quia per consequens denegat doctrinam ignorantibus, ut dicitur in fi., quam dispensare aliis tenetur, arg. 16. q. 1, revertimini.  Ergo si non est idoneus, potest iuste denegari quia malorum doctorum doctrina mala est, 1. q. 7, convenientibus.  Et imperitus matheseos risui patebit, 37. dist., qui de mensa.  Qui alios docet ab aliis tunc edoceri non debet, in Auth. de sanct. episc. § damus, coll. 9.  Poena vero huius est privatio ecclesiastici beneficii, ut hic dicit.  Ber.

 Sui laboris
Furorem et pietatem ex eodem facto vendicare non licet, ut hic; et 17. q. 4, miror; 17. q. 4, frater et coepiscopus; et ff. de minor., auxilium.  Ber.

X 5.05.02 Prohibeas

 Exigatur aliquid aut etiam promittatur
Ex hoc videtur quod turpitudo ex utraque parte versatur tamquam in spiritualibus, ut 1. q. 1, quos constiterit.  Quid est ergo quod dicit solutum restitui, cum in pari causa turpitudinis potior sit conditio possidentis, ff. de condi. ob turp. caus., ubi autem; et ff. de condi. ob turp. caus., si ob turpem causam?  Dixit Vincen. quod subvenitur huic non in favorem sui sed in odium exigentis, simile supra, de simon., veniens.  Sed qualiter illud intelligitur, dictum fuit eodem titulo de hoc.  Vel potest dici quod qui solvit, licet nihil dare debuerit, quia tamen quasi coactus redimit ius suum, non delinquit.  Unde sibi potius restitui debet quam remanere penes illum qui plus peccavit, 1. q. 3, si quis dator.

 Remitti
Hoc bene notabile est, quod auctoritate huius canonis non solum habet quis exceptionem, sed etiam liberationis conditionem, simile ff. de negot. gest., si quis mandato; ff. de contrah. empt., pactum; ff. de liberat. leg., si ei cui fundum; et ff. de condi. caus. dat., qui se; ff. de condi. sine caus., qui sine causa; ff. quod metus cau., metum § sed quod praetor; et supra, de iureiur., ex administrationis; infra, de usur., tua nos.  Vel quod dicit remitti, intellige de facto, quoniam turpes promissiones nullae sunt, supra, de pact., pactiones; ff. de ver. oblig., generaliter.  Laur.

 Gratis accepistis
1. q. 3, si quis episcopus; et 1. q. 3, res ecclesiae.

 Liceat
Negligentiam subditorum episcopus supplere debet, 9. q. 3, cum simus; et supra, de concess. praeben., nulla; supra, de supp. neg. prael., sicut; et supra, de supp. neg. prael., dilecto.  Ala.

X 5.05.03 Quanto

 A cupiditatis
Quae est radix omnium malorum, 47. dist., bonorum.

 Idonei
Sic supra, de magistrat., quoniam.  Huiusmodi autem magistri primum moribus, demum facundia excellere debent, C. de prof. et med., magistros, lib. 10.  Bonam enim conversationem debet habere testem doctrinae, 63. dist., Valentinianus.

 Permittantur
Quid si vult regere in sua persona nec licentiat alium, numquid debet compelli?  Arg. quod non, 93. dist., illud.  Credo quod nihilominus tenetur dare aliis licentiam.

 Officiis
Sic supra, de magistrat., quoniam.  Ber.

X 5.05.04 Quia nonnullis

 Subtrahitur
Quia non habent a quo discat, unde habent excusationem, alias non, 37. dist. § ut itaque; et ff. de iuris et fact. ignor., regula § 1; ff. de bon. poss. sec. tab., in bonorum.  Et quia quidam expensas non habent, unde statuitur, ut beneficia habeant, prout sequitur.

 In Lateranensi
Supra, de magistrat., quoniam.

 Pauperes
Sed numquid a divitibus potest petere collectam?  Videtur quod non, quia si vult dici philosophus, proiiciat pecuniam exemplo Socratis, 12. q. 2, Socrates, alias est sub illo capitulo 12. q. 2, gloria episcopi.  Item scientia donum Dei est, ergo vendi non potest; 1. q. 3, non solum.  Item professores iuris licite recipiunt pecuniam sed non licite petunt, ff. de var. et extraord. cog., praeses § est enim quidam.  Potest dici quod iste cui competens beneficium constitutum non est, a divitibus potest petere collectam.  Et hoc non prohibeatur ex ista littera, sed a clericis eiusdem ecclesiae et pauperibus nihil exigere debet sed gratis docere, quia propter illos statuitur beneficium et non propter divites.  Sed si ex honestate gratis omnibus serviret, honeste faceret et laudandus esset, alias divitibus gratis laborem suum impendere non tenetur.  Si vero beneficium nullum super hoc constitutum est, sicut Bononiensibus doctoribus licite exigunt collectam, quia suis sumptibus hoc facere non coguntur, supra, de praescrip., cum ex officii; 12. q. 2, caritatem; et 12. q. 2, quicumque; et 12. q. 2, ecclesiasticis; et 28. q. 1, iam nunc, in fi.  Sicut iurisperitus consilium vendere potest, 14. q. 5, non sane.  Nec obstat si dicas quod gratis debent docere, quia nihilominus potest petere laboris sui mercedem, sicut testis qui gratis testificatur licite petit sumptus, 4. q. 4, si testes § venturis; et supra, de simon., cum sit Romana.  Et iudex petit sumptus qui gratis debet iudicare, supra, de vit. et honest. cler., cum ab omni.  Licite ergo potest petere collectam cui beneficium constitutum non est.  Io.

 Minime observatur
Unde instaurandum est et procurandum, ut fiat, ut 8. dist., quae contra.

 Unius praebenda
Quid si vacat aliqua praebenda?  Expectetur quousque vacat.  Numquid canonici tenentur alium eligere ut numerus sit plenus, cum ille magister non sit canonicus?  Videtur quod sic, supra, de instit., in ecclesia; ff. de decur., generaliter § penulti.  Et sic canonici ad tempus iusta de causa retineant fructus praebendae, nihilominus eligere debent.  Alias curreret tempus, supra, ut eccl. ben., ut nostrum.  Maxime si numerus certus est et iuratus.  Sed hoc non videtur, quia iste electus nihil perciperet sed spiritualia sine temporalibus diu esse non possunt, sicut nec anima sine corpore, 1. q. 3, si quis obiecerit.  Et dic quod canonici eligere non debent alium auctoritate huius concilii, nec dicuntur facere contra numerum vel iuramentum, nec currit eis tempus ad eligendum beneficio huius constitutionis quamdiu fuit ibi magister qui doceat et percipiat illud beneficium, quia nec dicitur beneficium illud vacare nisi ab eo tempore quo magister ibi non fuerit.  Secus dico cum ex causa retinerentur proventus ad tempus, quia tunc currit tempus ut in praedicta decretali supra, ut eccl. ben., ut nostrum.  Quia tunc electus modicum tempus potest expectare.  Item numquid aliquis magister posset eligi in canonicum sub illa conditione, ut doceret?  Non credo quia cessare debet omnis conditio.  Sed si vacante aliqua praebenda statuerunt quod illud onus esset annexum illi praebendae, non credo quod tunc esset simonia, arg. supra, de praeben., significatum, immo satis licitum.  Ber.

 Proventus
Non tamen percipient quotidianas distributiones quae tantum residentibus dari consueverunt, supra, de praeben., licet.  Ber.

X 5.05.05 Super specula

 In concilio generali
Supra, de magistrat., quia.  Ber.

 Observetur
Nec tamen servatur, et ita nullus est fructus illius statuti et aliorum.

 Propter raritatem
Qui non habent a quo discant bene habent excusationem, alias non; 37. dist. § ut itaque; et ff. de iuris et fact. ignor., regula § 1; et ff. de bon. poss. sec. tab., in bonorum.  Et quia quidam expensas non habent, unde statuitur quod beneficia habeant prout sequitur.

 Docibiles
Id est, habiles ad docendum.  Et isti a capitulis possunt eligi ut mittantur, ut postmodum doceant.  Et si propria beneficia illis non sufficiant, de bonis capituli suppleantur prout sequitur.  Sed ut quid etiam membranas occupant, 19. dist., si Romanorum.  Cum istius constitutionis quo ad hunc articulum nullus sit electus, sicut nec praecedentis, leges enim istae impositae sunt verbis et non rebus, cum potius contrarium sit verum, C. commun. de legat., omne, in fi.  Sed numquid qui docibiles sunt, possunt petere ut suppleatur quod eis desit.  Arg. quod sic ex hac constitutione.  Ber.

 Praedicti
Scilicet praelati et capitula.  Ex hoc est arg. quod possunt ad hoc compelli.

 Integre
Non tamen percipiant quotidianas distributiones quae tantum residentibus dari consueverunt, supra, de praeben., licet, ubi de hoc.

 Per annos quinque
Numquid determinatio ista determinat omnia praecedentia.  Non videtur quod primis aliquod tempus adiiciatur, sed docentibus et aliis qui a capitulis non eligentur, et quia illi maius tempus requirunt ad hoc ut doceant, quod satis videtur ex hoc § quia hic non fit mentio de illis.  Sed contra, supra, de appell., inquisitioni, arg. in fine.  Quia haec determinatio in fine ponitur, ut ibi dicitur.

 De licentia
Scilicet generali concessa auctoritate huius constitutionis, unde non est necesse aliam indulgentiam impetrare.  Sic 80. dist., non debere; et 16. q. 1, cunctis; et 100. dist., quoniam; et supra, de translat., inter corporalia; et ff. de condi. insti., quae sub conditione § ulti.  Sed executio sola impetrari debet si capitula hoc non faciant, quia parum valeret esse iura in civitate nisi esset qui ea exequatur, ff. de orig. iuris, necessarium § post originem.  Ber.

 Denario
Id est, praemio.  Immo qui venit extremus dispensatore vocante tantumdem recipit, quantum qui venerat ante, arg. supra, de consti., cum omnes.  Io.

