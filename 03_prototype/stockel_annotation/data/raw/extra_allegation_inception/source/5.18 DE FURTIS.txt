X 5.18 DE FURTIS

X 5.18.01 Qui furatur

 Qui furatur hominem
Scilicet liberum, quia si furatur servum hac poena non tenetur, ff. de lege Fab. de plag., poena.  Sed seundum canones haec poena non imponitur, supra, de rapt., in archiepiscopatu; 33. q. 2, inter heac.  Tanc.

X 5.18.02 Fures

 Non esse orandum
Quia in mortali eos decessisse constat, 23. q. 5, placuit.

 Diacono
In necessitate etiam laico, de conse. dist. 4, sanctum est; de poen. dist. 1, quem poenitet, vers. fi.; et 6. dist., testamentum, circa princ.

 Communionem
Id est, Eucharistiam.  Simile 50. dist., poenitentes; et sepulturam etiam ex quo confessi sunt, 13. q. 2, si fur.

X 5.18.03 Si quis propter

 Poeniteat
Ex eo enim quod poenitentia imponitur, colligitur quod modica fuerit necessitas.  Si enim magna fuisset, non imponeretur poenitentia.  Arg. contra dist. 5, discipulos, quia in necessitate omnia sunt communia, arg. 42. dist., si quis; et 12. q. 1, dilectissimis; 23. q. 7, quod autem; et 47. dist., sicut hi.  Debuit enim credere dominum permissurum, Inst. de oblig. quae ex del. nasc. § placuit.  Modica poenitentia imponitur, quia modicum peccavit.  Sed quare non excusatur mulier a fornicatione propter necessitatem famis, ff. de ritu nupt., palam § non est; sicut a furto?  Respondeo propter necessitatem res facta est communis quam furatur, sed in fornicatione non est ita, immo potius debet quaelibet mala pati quam malo consentire, ut 32. q. 5, ita ne.  Item quare excusor ab homicidio si ex necessitate me defendendo aliquem occido, et non a fornicatione?  Respondeo: non interficio, immo potius ipse se interficit qui me aggreditur, arg. ff. si quad. paup. fec., si quadrupes § cum arietes; et arg. supra, de homic., lator.

X 5.18.04 Qui cum fure

 Partitur
Per confessum etiam accipiendo vel occultando.  Tales enim tenentur de furto, Inst. de oblig. quae ex del. nasc. § si vero ope.

 Non fur
Haec sunt verba Hieronymi exponentis praecedentia verba Salomonis.

 Possessore
Id est, domino vel quocumque cuius interest, ff. de ver. sig., interdum.

 Indicat
Et ita habes hic quod quis tenetur indicare furem, ff. de receptator., pessimum; et ff. de receptator., eos; C. de furti. et serv. cor., civile est; ff. de iure fisc., ex quibusdam § divus; C. ad leg. Corn. de fals., maiorem; C. de his qui ad eccl. confug., praesenti § quod si in finibus.  Arg. contra ff. de praescr. ver., non solent; ff. de condi. ob turp. caus., idem si § si tibi, ubi non peccat, qui aliquid accipit, ut indicet.  Secus vero secundum canones, ut hic patet, quia consentire videtur.  Unde dicit quod uterque reus est.

X 5.18.05 Ex litteris

 Sponte
Arg. quod mitius agitur cum sponte confesso quam cum convicto, 50. dist., presbyterum; 12. q. 1, non dicatis.

 Satisfecerit
Aliter poenitere non potest, dummodo possit satisfacere, 14. q. 6, si res aliena; et supra, de homic., sicut dignum § eos; et infra, de usur., cum tu.

 Infamia
Facti quae gravat opnionem, ff. de obseq. praest., honori.  Et a promotione repellit, 81. dist., tantis; et 33. dist., laici; et supra, de accusat., omnipotens.

 Post peractam
Quia iam incipit esse, quod non fuit, 50. dist., ferrum; et 50. dist., cum exaudiero.

 Poenitentiae
Supra, de temp. ord., ex tenore.

 Promovere
Etiam de iure communi, cum peccatum sit occultum, supra, de temp. ord., quaesitum.  Et praecipue secundum illos qui dicunt quod peccatum occultum non reddit hominem irregularem.  Secundum alios qui dicunt contrarium, loquitur capitulum istud de dispensatione.

