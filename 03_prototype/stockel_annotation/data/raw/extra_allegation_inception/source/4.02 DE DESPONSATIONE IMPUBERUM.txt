X 4.02 DE DESPONSATIONE IMPUBERUM

X 4.02.01 Tua fraternitas

 Consentit
Si coactione paterna ductus consentiret in aliquam, quam alias non esset ducturus, eam voluisse videtur, et est matrimonium, ff. de ritu nupt., si patre.  Cogi tamen non debet, ff. de ritu nupt., non cogitur; et C. de nupt., nec filium.  Nec potest eum compellere invitum, ff. de sponsal., filiofamilias; quia invitae nuptiae difficiles exitus consueverunt habere, supra, de spons., requisivit; et 31. q. 2 § quod autem.  Secus videtur de filia secundum leges, nam illa contradicere non potest, nisi pater dederit ei turpem, vel moribus suis indignum, ff. de sponsal., sed quae patris.  Secus tamen secundum canones, supra, de spons., cum locum; et 27. q. 2, sufficiat.  Ber.

 Debet
Debito honestatis, non necessitatis, supra, de testib., placuit.

X 4.02.02 Ubi non est

 Consensus
Verus vel praesumptis.

 Canonibus
Aetas ad matrimonium contrahendum tam secundum leges quam secundum canones est duodecim annorum in femina, ff. de ritu nupt., minorem; et infra, de despon. impub., continebatur.  In viro quatuordecim annorum, infra, de despon. impub., attestationes; quantum ad sponsalia aetas septem annorum, ff. de sponsal., et in sponsalibus; infra, de despon. impub., litteras; infra, de despon. impub., accessit; infra, de despon. impub., duo.  Ber.

 Coniungatur
Matrimonialiter, quia consentire non possunt, infra, de frig. et malef., quod sedem.  Vel intellige quantum ad sponsalia, et ideo prohibentur, quia saepe mutant postea voluntatem, unde propterea oritur discordia inter ipsos.  Et divertentes consanguineis copulantur, ut supra, de spons., iuvenis; quod esse non potest, supra, de spons., sponsam.  Ber.

 Pacis
Nota pro bono pacis admittendum, quod alias prohibetur, 3. q. 6, hoc quippe, unde versus: pax ut servetur moderamen iuris habetur.

X 4.02.03 Puberes

 Pudentia
Id est, pudore quem patiebantur inspicientes, et inspecti in patribus sive membris pudendis, ut Inst. quib. mod. tutel. fin., circa princ.

 Quatuordecim annos
20. q. 1, illud; et supra, de regular., ad nostram.

 Tardissime
Quid si iste qui iam complevit quatuordecim annos, talis appareat, quod nullo modo possit generare, et contrahat, numquid tenet matrimonium?  Dicunt quidam quod tenet matrimonium.  Contrarium credo, quia nec est pubes, ut infra, dicitur.  Nec in eo reperiuntur tria bona matrimonii, quae sunt fides, proles, et sacramentum, 27. q. 2, omne itaque.  Iste non est talis, qui possit habere prolem, quod etiam satis patet per litteram sequentem.  Arg. contra infra, de despon. impub., de illis 2.

 Ostendit et generare
Ergo pubertas ex vigore naturali, non ex annorum numero comprobatur, quod verum est quo ad matrimonium contrahendum, ut dixi infra, de despon. impub., de illis 2; et infra, de despon. impub., tuae nobis, ubi malitia supplet aetatem.  Ex quibus etiam probatur, quod matrimonium consideratur ex pubertate tantum, et non ex annorum numero, quo ad tutelam vel curam aetas annorum tantum consideratur, C. quan. cur. vel tut. esse des., indecorum; Inst. quib. mod. tutel. fin., in princ.  Sed quo ad matrimonium bene inspicitur mulier, et etiam vir, an sint apti ad matrimonium, 27. q. 1, nec aliqua; et supra, de probat., proposuisti; et supra, de probat., causam matrimonii.  Ber.

X 4.02.04 Litteras

 Dissolvas
Arg. quod sponsalia contracta de facto non inducunt publicae honestatis iustitiam.  Arg. contra supra, de spons., ad audientiam, ubi de hoc; et supra, de spons., iuvenis.

 Ex tunc
Scilicet, post septem annos, 30. q. 2, ubi non est.

 Placere consueverint
Et si placuerint, sola ratihabitione confirmantur, licet ab initio nulla fuissent.  Et intelliguntur ratum habere, nisi expresse contradixerint aetate legitima adveniente, ut hic colligitur.  Sed intelligo quod sponsalia debeant placere, cum simul cohabitant, quia tunc intelliguntur consentire, ex quo non contradicunt, ff. de ritu nupt., minorem.  Secus credo si seorsum habitant, quia tunc non intelliguntur consentire, nisi vel verbo ipso facto, puta quia vadit ad domum suam, vel dat aliqua munuscula et consimilia, quae sponsi facere consueverunt; arg. ad hoc infra, de despon. impub., accessit, in princ., ubi dicit, et postea in eum non consenserit.  Item arg. ad ea quae frequentius accidunt iura adaptari debent, 28. dist., de Syracusanae; et supra, de cleri. coniug., diversis; C. de Lat. libert. toll., cum dediticii § sed et si quis homini; et 14. q. 5, denique; et Inst. de rerum div. § illud; et 19. q. 2, duae sunt; et ff. de servitu. rust. praed., cum essent § per plurium; ff. de usucap., iusto, 1. resp., in fi.; ff. de legib., nam ad ea; et 3. q. 5, accusatores.  Immo quandoque ad ea quae numquam vel raro accidunt, ff. si pars haer. pet., antiqui; 19. dist., in canonicis, in fi.; ff. de regul. iur., ea quae raro; de conse. dist. 4, sanctum est baptisma, in fi.; C. de legit. hered., si maior; et 51. dist., qui in aliquo, vers. quicumque; ff. de statu hom., non sunt; et ff. de statu hom., arescusa.  Solutio: regulariter obtinet prima rubrica.  Contraria casualia sunt, quae negotiis non cohaerent, ff. de regul. iur., ea quae raro.

 Filiam
Quam habere non potest propter affinitatem supervenientem, 35. q. 3, nec eam quam; nec matrem propter publicae honestatis iustitiam, ut infra, de despon. impub., accessit; et supra, de spons., ad audientiam; et infra, de despon. impub., continebatur § ulti.  Ber.

X 4.02.05 Accessit

 Consenserit
Dic super hoc ut supra, de despon. impub., litteras.

 Absolutus
Maxime haec absolutio factum tantum respicit, cum nulla fuissent sponsalia, supra, de despon. impub., litteras.  Ber.

 Prolem
Quia ubi matrimonium legitimum est, et filii legitimi erunt, 34. dist., si quis viduam; et 32. q. 4, dicat aliquis.  Et si matrimonium reputatur legitimum, licet non sit, filii tamen erunt legitimi, infra, qui fil. sint legit., cum inter.  Hodie idem obtinet denunciatione praemissa, infra, de clan. despon., cum inhibitio.

 Accedit
Tacite vel expresse, ut dictum est supra, de despon. impub., litteras.

 Ante desponsationem
Ipsius puellae.  Ber.

 Ipso iure
Hoc ideo dicit, quia cum maior contrahit sponsalia cum minore, adveniente aetate, si minor noluerit consentire in matrimonium, ab ecclesia debet absolvi.  Et quia illa noluit consentire, fuit absolutus ab episcopo.  Nec intelligas ipso iure, id est, sponsalia nulla fuerunt ipso iure, ut quidam dixerunt, quia ipsa non consensit in sponsalibus.  Sed hoc stare non potest, quia si hoc fuisset, non separetur matrimonium contractum cum matre, cum nulla fuissent sponsalia, ut patet per princ. capituli, ubi non separantur.

 Inhonestum
Quia nullam de consanguinitate illius puellae poterit recipere in uxorem.  Ergo multo minus matrem, supra, de spons., ad audientiam; et supra, de spons., sponsam; et supra, de spons., iuvenis; cum illa puella fuerit sponsa illius, ut infra, de despon. impub., continebatur.

X 4.02.06 Continebatur

 In decretis
33. q. 1, si quis acceperit uxorem § 1.

 Viri standum est veritati
Arg. contra 27. q. 2, quod interrogasti; et 33. q. 1, requisisti.  Solutio: ubi vir se dicit cognovisse uxorem, et ista negat, statur verbo viri, ut hic, et 33. q. 1, si quis acceperit.  Sed 33. q. 1, requisisti, intelligitur quando uterque confitetur quod carnaliter iungi propter frigiditatem non possunt, et uterque septima manu propinquiorum debet iurare, quod non possunt carnaliter commisceri.  27. q. 2, quod interrogasti, intelligitur quando maritus non dicit quod uxorem cognoverit; unde auditur mulier.  Praeterea quod dicit hic, fides est adhibenda viro si iuraverit, hoc intelligo quando mulier non probat se virginem per aspectum corporis, quia tunc bene auditur, supra, de probat., proposuisti; et supra, de probat., causam matrimonii.

 Iuramento
Sed quare compellitur iste iurare, cum sit reus, 6. q. 5, actor?  Ideo compellitur iurare ne hoc diceret in fraudem, et in praeiudicium mulieris, nec credere tenetur ei mulier sine iuramento, praecipue in causa matrimonii propter periculum animae.  Laur. dixit quod hoc ideo, quia fundata videbatur intentio mulieris, quia traducta mulier fuerat minor.  Unde ad tollendam praesumptionem illam debet iurare.  Secus esset si mulier omnino nihil probasset, ut supra, de iureiur., iuramentum, ubi de hoc; simile infra, de despon. impub., attestationes.  Et sic est arg. quod in causis matrimonialibus non debet omitti iuramentum, ne in fraudem aliquid tentetur, supra, de testib., tuis quaestionibus.

 Proxima
Sed quando dicitur aetati proxima?  Potest dici quod cum distat a pubertate per sex menses vel minus, infra, de despon. impub., attestationes; et ff. de excusat., non tantum.  Et sic proximus pubertati furti obligatur, Inst. de oblig. quae ex del. nasc., in summa.  Et intellige nihilominus quod malitia supplebat aetatem, alias non esset matrimonium etiam post duodecimum annum, ut dixi supra, de despon. impub., puberes.

 Praesertim
Id est, maxime.  Et quod parentes confitebantur illam legitimae aetatis, multum facit pro viro et contra puellam.

 Alicui de consanguinitate
Sic supra, de despon. impub., accessit, in fi.; supra, de spons., ad audientiam; et supra, de spons., iuvenis; et supra, de spons., sponsam.

X 4.02.07 De illis

 De illis
Tres articuli continentur in hac decretali.  Primus est hic in principio, de illis, usque si vero.  Secundus est ibi, si vero alteruter.  Tertius ibi, mulier autem.  Ber.

 Ullatenus audiendi
Propter fragilitatem aetatis.  Et est arg. quod impubes de eo quod facit ante pubertatem, reclamare non valet, arg. 28. dist., de his; et 20. q. 1, illud; et ff. de negot. gest., Pomponius; et arg. ad hoc ff. de minor., denique § 1.  Ber.

 Sponsalia contrahuntur
Id est, altero existente infra annos pubertatis, sicut existebat quando sponsalia contrahebantur.  Si alter perveniat ad aetatem, non est audiendus si petat separari, sed expectabit quousque alter ad aetatem pervenerit.  Quidam dicebant quod alter eorum erat maior, et alter minor, quando sponsalia contrahebantur, et secundum hoc non differret a sequenti versu.  Ala.

 Minoris aetatis
Videtur quod in optione illius qui ultimo ad aetatem pervenit, sit reclamare.  Et tu dic quod idem iuris est de alio, quod potest reclamare, etiam si minor vellet consentire; aliter non differret a sequenti versu.

 Iudicio ecclesiae
Sic infra, de despon. impub., a nobis.  Et ita patet quod sponsalia dissolvi debent iudicio ecclesiae tantum, nisi fortius vinculum superveniat, puta matrimonio cum alio, vel totum solemne.  Quia tunc ipso iure soluta sunt, arg. supra, de spons., si inter; et infra, de sponsa duo., duobus.  Arg. contra infra, de despon. impub., ex litteris, ubi solvuntur sponsalia antequam alter perveniat ad aetatem.  Sed non est contra, quia ibi non tenuerunt sponsalia, ut patet ex fine, hic vero tenuerunt.  Item simile supra, de spons., praeterea 1; et supra, de spons., requisivit.  Ibi similiter solvuntur sponsalia, ne deterius inde contingat.  Et ita sponsalia contrahentes, si nolunt uterque vel alter perficere matrimonium, non sunt compellendi, ut colligitur per haec iura.  Sed contra est expressum, quod omnino sunt comepellendi per ecclesiasticam censuram, supra, de spons., ex litteris 2; et supra, de spons., sicut.  Quid ergo respondebis?  Dicas quod illa decretalis, supra, de spons., ex litteris 2; et supra, de spons., sicut, loquuntur quando iuramentum intervenit, licet illi etiam essent impuberes, sed erant doli capaces, ita quod tenuit iuramentum.  Unde propter periculum iuramenti compelli debent ad contrahendum.  Et illa decretalis, supra, de spons., requisivit, reducitur ad illam supra, de spons., ex litteris 2, ut ibi plene dictum est.  Et quod dicit illa decretalis, supra, de spons., praeterea 2, potius est dispensatio, ut ibi dictum est.  Et quia uterque dissentiebat, ideo toleratur.  Hic ergo loquitur de sponsalibus minorum.  Si ergo iuramentum interveniat, compellendi sunt perficere matrimonium, sive sint maiores sive minores, dum tamen fuerint doli capaces, quia aetas illa plena est periuriis, infra, de delict. puer., pueris.  Si vero iuramentum non intervenit in sponsalibus, non sunt inviti compellendi, quia invitae nuptiae difficiles exitus consueverunt habere, et ita planum est.  Ex causa tamen compelluntur, ut dictum supra, de spons., ex litteris 2.

 Nupsit
Id est, sponsalia contraxit, quia matrimonium contrahere non poterat, sic infra, de despon. impub., a nobis.

 Semel consenserit
Arg. quod semel probatum est, amplius non possum reprobare, 3. q. 3, offeratur; et 8. q. 2, dilectissimi; et 20. q. 3, eos qui; 32. q. 5, horrendus; et 4. dist., in istis; et supra, de caus. poss. et propr., cum olim; ff. de negot. gest., Pomponius 1; et ff. de adulter., si uxor, in fi.  Arg. contra ff. de muner. et honor., ut gradatim § reprobari.  Item arg. supra, de elect., nosti; et 32. q. 5, proposito; et 32. q. 2, aliquando; et 33. q. 5, manifestum; 12. q. 2, si qua de rebus; et Inst. de auct. tut. § 1; et C. de procur., non eo minus.  Arg. contra ff. de recepti., si cum dies § sed et si; et ff. de recepti., sed si interpellatur § ulti.; 21. q. 5, si quis cuiuslibet; et 4. q. 5, quisquis.  Solutio: verum est quod multi contractus claudicant, et ex una parte possunt tenere, et ex altera non, ut si pupillus contrahat cum minore sine tutoris auctoritate, Inst. de auct. tut. § 1; et lex praedicta, C. de procur., non eo minus, et 12. q. 2, si qua de rebus.  Secus in matrimonio, quia illud vinculum non potest constare nisi ex duobus consensibus, supra, de spons., tua nos.  Et quod dicit hic non obstat, quia ille tenetur expectare non ratione matrimonii, sed ratione suae promissionis.  Unde si contraheret cum alia, teneret, etiam si iuramentum intervenisset, supra, de spons., si inter.

X 4.02.08 A nobis

 Matrimonii nomen
Scilicet futuri, quia loquitur de sponsalibus, supra, de despon. impub., de illis 1.

 Consensum non habent
Quousque perveniant ad aetatem legitimam, sic etiam et in voto, 20. q. 1, firma; infra, de frig. et malef., quod sedem.  Sed pone quod dicant: accipio in meum, et ego te in meam, intendentes etiam contrahere matrimonium?  Resp.: matrimonium non contrahunt aetate prohibente, sponsalia non contrahunt, quia nolunt, ff. de sponsal., quaesitum; arg. supra, de offi. deleg., cum super; et C. si quis alt. vel sib. sub alt., multum interest; si in eadem voluntate persistant usque ad legitimam aetatem, matrimonium prius inutile ratihabitione tacita vel expressa confirmatur, arg. infra, de despon. impub., de illis 2; et ff. de sponsal., quaesitum; ff. de ritu nupt., minorem.  Posset tamen probabiliter dici, quod sponsalia contrahunt iuris potestate, licet ea contrahere non intendant, infra, de despon. impub., attestationes, arg.; et infra, de despon. impub., duo.  Ala.

 Tenentur
Supra, de despon. impub., de illis 1; et 20. q. 1, illud; 28. dist., de his.

 Anticipare
Infra, de despon. impub., de illis 2; et infra, de despon. impub., tuae nobis; et supra, de despon. impub., puberes.

X 4.02.09 De illis

 Desponsantur
Et traducuntur in domum, postea allegant minorem aetatem vel violentiam.

 Copula carnali coniungi
Hoc solum consideratur, ut possint coniugati vinculo sociari, et non numerus annorum, supra, de despon. impub., puberes.

 Consensisse
Quod facere potuerunt, licet nondum pervenerint ad aetatem, cum pubertas praevenisset aetatem.

 Malitia
Alibi appellatur prudentia, infra, de despon. impub., tuae nobis; simile C. si min. se maior. dix., si alterius.

 Excusare
Sic supra, de spons., veniens 2; et supra, de spons., consultationi.

 Consensus
Expressus vel praesumptus, ut si patienter cohabitat illis, talis violentia transit in consensum, supra, de spons., ad id quod; et infra, qui cler. vel vov. matr. contr. poss., insinuante; C. quod metus cau., cum te; vel si carnalis copula subsequatur, infra, de eo qui dux. in matr. quam pol. per adult., significavit; et infra, qui matrim. acc. poss., insuper.  Ber.

X 4.02.10 Attestationes

 Nisus fuisset
Et ita conatus non praeiudicat, cum non habuit effectum, supra, de spons., adolescens, ubi de hoc.  Ber.

 Evasisse
Cui creditur in hoc, quod contra se confitebatur, 14. q. 2 § de eo autem; et ff. de interrog. act., de aetate § 1.  Alias staretur verbo viri, ut supra, de despon. impub., continebatur, prout ibi dicitur.  Ber.

 Per idoneos testes
Quod facere poterit non obstante publicatione aliorum testium, cum ipse sit alius articulus, supra, de testib., fraternitatis; et supra, de testib., tam litteris; et supra, de testib., causam quae 2; et supra, de testib., ex tenore; et supra, de testib., series.

 Circa finem
Forte per sex menses, ff. de excusat., non tantum 2; ff. de muner. et honor., ad rem publicam; et supra, de despon. impub., continebatur.  Arg. contra 20. q. 2, illud; hoc intellige si iuvenis iste tunc esset viripotens, quia malitia praevenit aetatem quandoque, supra, de despon. impub., de illis 2.  Alias non tenet matrimonium, etiam si complevisset quatuordecim annos, ut supra, de despon. impub., puberes, dictum est.  Ber.

 Ab ipso iuramento
Sed quare exigitur iuramentum, cum ipse sit reus, 6. q. 5, actor?  Ideo defertur ei iuramentum, quia praesumptio erat pro muliere, quia constabat, quod cum ipsa contraxerat, et quia aspiraverat ad carnalem copulam.  Unde ex hoc erat praesumptio contra illum, sic supra, de despon. impub., continebatur.  Dic ut ibi.  Quando debeat iuramentum deferri reo vel actori, quare illud supra, de iureiur., iuramentum.  Et ideo iurat quod poterat esse, quod post quatuordecim annos consensisset in illam, et timore iuramenti confitebitur veritatem.  Ber.

X 4.02.11 Ex litteris

 Desponsata
Ea non consentiente.

 Potius
Elective et non comparative.  Ber.

 Per annum
Si hoc fecisset sponte, sic tenuissent sponsalia ex patientia consequentis temporis, supra, de spons., ad id quod.  Et sic non fuisset ista mulier audita, quousque alter pervenisset ad aetatem, supra, de despon. impub., de illis 1.

 Carnaliter
Quod si fecessit, statim praesumeretur consensisse, infra, de eo qui dux. in matr. quam pol. per adult., significavit.  Ber.

 Tribuas
Arg. contra supra, de despon. impub., de illis 1; et supra, de despon. impub., a nobis.  Solutio: illud verum est, quando certum est, quod sponsalia tenuerunt, hic non tenuerunt.  Et ideo datur ei licentia cum alio contrahendi.  Ber.

X 4.02.12 Duo pueri

 Matrimonialiter
Id est, ut matrimonialiter iungerentur aetate adveniente, sed sponsalia contrahendo.  Ber.

 Per tres annos
Et ita tenuerunt sponsalia ratihabitatione sequenti, supra, de despon. impub., ex litteris.  Et quae patri in sponsalibus non contradicit, consentire videtur, ff. de sponsal., sed ea quae patris.  Ber.

 In uxorem
Quam habere non potuit, supra, de spons., sponsam.

 Rediret
Rediit iste pater ad id quod damnaverat, 26. q. 5, nec mirum.  Ber.

 Matrimonia
Sed sponsalia fuerunt tunc iuris potestate, quia si non valet quod ago ut ago, valeat ut valere potest.  Intendebant enim obligari adinvicem, et ideo interpretatio fieri debet ut res potius valeat quam pereat, supra, de fide instrum., inter dilectos § caeterum; ut dictum est supra, de despon. impub., a nobis.  Et hoc patet per sequentia, arg. ff. de act. et oblig., obligationum § verborum obligatio.

 Publicae honestatis iustitiam
Quae impedit etiam matrimonium contrahendum, et dirimit iam contractum, quare ille Guilelmus non potest habere aliquam de consanguinitate Guilelmae, supra, de spons., ad audientiam; et supra, de spons., iuvenis; et supra, de spons., sponsam; et supra, de despon. impub., accessit, in fi.; et supra, de despon. impub., litteras.  In quibusdam tamen sublata est publicae honestatis iustitia, ut in sobole suscepta ex secundis nuptiis, et in secundo et terio genere affinitatis, infra, de cons. et affin., non debet.

 Legitime
Id est, per matrimonium, quod tamquam fortius vinculum solvit sponsalia, supra, de spons., si inter; et infra, de sponsa duo., duobus.  Alias non contraxit legitime, quia non debuit frangere fidem, de qua debet agere poenitentiam, ut supra, de spons., si inter.

 Caput
Sic 33. q. 5, cum caput.  Unde sibi potius creditur quam uxori, supra, de despon. impub., continebatur; et 33. q. 1, si quis acceperit.

 Dicat
Satis fuit de facili credendum, quia nihil iuris acquirebat alteruter, quia sive cognoverit, sive non, eam habere non potest, ut supra eodem capitulo patet.  Secus si coitus faceret ad probationem obligationis, ut supra, de probat., proposuisti; et infra, de frig. et malef., accepisti.

 Sive antea
Hoc est, postquam fuerit compulsus redire ad Guilelmam, sive ante compulsionem sive post cognovit Stephanam.

 Neutri dabitur licentia
Sed quare hoc, cum inter Guilelmum et Guilelmam non fuit matrimonium?  Potest dici quod propter scandalum, ut innuit littera praecedens.  Vel potius propter delictum utriusque propter sponsalia quae praecesserant inter eos, et sic orta erat publicae honestatis iustitia.  Unde non poterant Guilelmus et S. ulterius carnaliter coniungi, et ideo prohibentur, quia ex certa scientia contraxerunt, et carnaliter coniuncti fuerunt.  Tamen si contrahunt matrimonium tenebit, infra, de matr. contrac. con. int., litterae.

 Cum M.
Nisi voluerit eam repellere praetextu adulterii.

 Non requisito
Nota quod sine iudicio ecclesiae nullus debet dimittere uxorem suam, cum haec sit poena, quae nulli est inferenda nisi per iudicem, 33. q. 2, saeculares; et 33. q. 2 § in hoc; et 35. q. 6, multorum; quantumcumque etiam impedimentum sit manifestum, infra, de divort., porro; tunc circa coitum distingue, infra, de sent. excom., inquisitioni.

X 4.02.13 Ad dissolvendum

 Accusatione
Hoc intellige ita, quidam Iohannes nomine contraxit cum quadam puella infra septennium constituta, tandem ex parte puellae accusabatur matrimonium propter consanguinitatem.  Et dum vellent producere testes ad probandum consanguinitatem contra illos accusatores, exceptiones propositae fuerunt ex parte viri, ut an accusatione repellerentur.  Super hoc pronunciavit Papa secundum quod in littera sequitur.  Ber.

 Matrimonium
Simile supra, de restit. spol., ex parte.  Nec consensit post septem annos, quia si post consensisset, tenuissent sponsalia, nisi consanguinitas impediret, supra, de despon. impub., litteras; supra, de despon. impub., accessit; simile supra, de iudic., examinata.  Sic isti ineptam proposuerunt accusationem manifeste, et ideo statim debent repelli, ut ibi dicitur.  Unde adhuc possunt proponere aptam, scilicet, denunciare.

 Legitime accusari
Bene dicit, quia primo debet existere in rerum natura, id de quo agitur, nec ante iuris ratio quam persona quaerenda est, ff. de iure cod., quidam referunt § 1.  Sic et collegio quod nondum est, non datur privilegium, supra, de eccl. aedif., ad audientiam 2; nec rescriptum datur ad lites futuras, supra, de rescript., quia nonnulli; nec potest dici verum quod numquam fuit, de poen. dist. 2, in fi.; nec dicitur mortuum quod nondum vixit, 32. q. 2, quod vero non, ubi de hoc; et infra, de homic., sicut ex litterarum.  Et testamentum quod nondum est, rumpi non potest, ff. de iniust. rup. testam., nam et sub conditione; arg. ff. de aedil. edict., bovem § ulti.  Sic aquae quae nondum apparet, non potest constitui servitus aquaeductus, ff. si serv. vend., si qua aqua; et ei quod nondum natum est, non praescribitur, C. de annal. except., super annali § nemo; et ff. quemad. serv. amit., si quis alia, ubi dicitur quod quamdiu paries non est, servitus non acquiritur.  Arg. contra, quia aedificio quod nondum est, praescribitur, ff. de servitu. urb. praed., si servitus § futuro; et ff. de servitu. rust. praed., Labeo; et usuris futuris praescribitur, C. de usuri., eos; et arg. supra, de consuet., cum olim.  Solutio: verum est quod rei quae nondum est non potest servitus constitui, ut dicunt primae concordes.  Potest tamen obligatio acquiri de ipsa constituenda, cum res fuerit in rerum natura, et sic intelliguntur contraria.

 Denunciari
Et ita denunciari potest crimen nondum commissum, 93. dist., diaconi; et ff. de damn. infect., damnum infectum.  Immo unus solus potest impedire matrimonium, supra, de spons., praeterea 2; et valet denunciatio in principio, nam statim dicuntur malaefidei possessores; arg. C. de rei vend., si fundum.  Et in matrimonio contrahendo, id quod certius est tenedum est, ff. de ritu nupt., adoptivus § 1, in fi.; et supra, de spons., iuvenis.  Ad hanc denunciationem non admittitur nisi gravis et honesta persona, supra, de spons., cum in tua.  Et quilibet tenetur ad hanc denunciationem, infra, de cognat. spir., tua.  Et etiam admittuntur qui denunciant famam, supra, de spons., cum in tua; et 22. q. 5, de auditu.  Hoc videtur sine aliqua admonitione praemissa, quod non fit in aliis denunciationibus, 2. q. 1, si peccaverit; et supra, de iudic., novit.  Et est ius commune, quod quilibet tenetur et potest denunciare, infra, de clan. despon., cum inhibitio.

 Salvis exceptionibus
Sic patet quod cum variatur modus agendi, possunt opponi exceptiones omissae in primo iudicio, sic supra, de testib., veniens 2.  Unde non obstat supra, de except., pastoralis.  Io.  Sed quae fuerunt huiusmodi exceptiones?  Potest esse quod excipiebat vir, quod accusatores erant criminosi, vel malae famae.  Vel forte dicebat quod admonitio non praecesserat, sed in isto casu non est necesse admonitionem praecedere.  Vel forte dicebat, non sunt admittendi ad accusandum tamquam suspecti, quia tempore contractus nihil dixerunt, et erant praesentes quando denunciatum fuerat matrimonium contrahendum, infra, qui matrim. acc. poss., cum in tua.

 Interdicimus
Ita quod per extorsionem vel violentiam quicquam fieret in praeiudicium puellae, sive in iudicio, sive extra, non praeiudicaretur ei.

 Irritum
Quo ad iudicium, quod movetur in praeiudicium ipsius; simile supra, de praeben., inter caetera.  Secus esset si clausula illa non apponatur, licet mandet Papa aliquid fieri, supra, de praeben., dilectus filius 1; et supra, de praeben., dilectus filius 2.  Sed quid si contraherent matrimonium contra interdictum Papae, numquid irritabitur matrimonium?  Dico quod non, sed separabuntur ad tempus, supra, de spons., cum in Apostolica; quousque cognoscatur de impedimento, infra, de matr. contrac. con. int., ex litteris; et infra, de matr. contrac. con. int., de muliere.  Nam fortius est matrimonium quam interdictum Papae.

X 4.02.14 Tua nobis

 Subarrhavit
Sic 27. q. 2, si quis uxorem; et 27. q. 2, si quis desponsaverit.  Et haec subarrhatio sit quandoque per immisionem annuli iuxta illud, annulo suo subarrhavit me; quandoque per dationem aliarum rerum, vel aliorum insignium; et quandoque fit talis subarrhatio interveniente consensu expresso, ut hic.  Quandoque etiam non interveniente, sed sive interveniat sive non, dummodo constet de subarrhatione, praesumitur matrimonium, donec probetur contrarium.  Arg. 30. q. 5, nostrates; et 30. q. 5, feminae; 27. dist., quod interrogasti; et supra, de spons., is qui.  Quia nihil interest an facto an verbo quis declaret voluntatem suam, 43. dist., sit rector; ibi pastorem recta loqui timuisse, quid aliud est dicere, quam terga tacendo praebuisse?  Vel ibi, vestimenta sacerdotis, quid aliud quam recta opera, etc., ubi de hoc, ff. de legib., de quibus; et supra, de regular., statuimus, arg. optimum.  Et si fiat a patre praesumuntur sponsalia, ut 30. q. 5, nostrates.  Sed inter sponsos praesumitur matrimonium, ut hic in fi., nisi consuetudo in contrarium esse, arg. supra, de praesump., illud.

 Circiter
Sic supra, de despon. impub., continebatur; et supra, de despon. impub., attestationes.  Ad modicam quantitatem refertur haec dictio, circiter, et consimiles, ut ff. de ver. sig., haec adiectio.  Ber.

 Nubilis
Nota nubilis aetas in viro est quatuordecim anni, in femina duodecim, ut dixi supra, de despon. impub., ubi non est.  Et ita si non fuit talis, non fuit matrimonium inter eos, sed sponsalia tantum, nisi malitia suppleret aetatem, ut infra, sequitur.

 Prudentia
Id est, carnalis concupiscentia, arg. 32. q. 1, non in sola.  Alibi appellatur malitia, supra, de despon. impub., de illis 2; sic etiam in delictis doli capacitas supplet aetatem, infra, de delict. puer., pueris; et Inst. de oblig. quae ex del. nasc. § in summa, circa fi.; et ff. ad leg. Aquil., sed et si § 1; C. si min. se maior. dix., si alterius; simile 77. dist., monachus novitius; et C. de his qui ven. aet. impetr., omnes.

 Subarrhata
Et ita collige quod per subarrhationem contrahitur matrimonium verum vel praesumptum, ut dixi in principio, nisi aetas repugnet, ut hic patet.  Et est hic arg. manifestum, quod si minor in contrahendo utatur verbis pertinentibus ad matrimonium contrahendum, contrahit sponsalia.

