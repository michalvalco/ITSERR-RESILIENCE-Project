X 4.06 QUI CLERICI VEL VOVENTES MATRIMONIUM CONTRAHERE POSSUNT

X 4.06.01 De diacono

 Uxorem accepit
De facto, quia non potuit de iure, 32. dist., erubescant; et 32. dist., placuit.

 Contrito et humiliato
Alias non est recipiendus, quia venia non datur nisi correctis, 24. q. 2, legatur.  Nec potest gaudere se correctum, nisi prius doleat si fuisse perversum, 23. q. 7, quemadmodum.  Et dicit lex, delicti enim veniam poenitentibus indulgemus, C. de haeretic., Manichaeos; et C. de summ. trinit. et fide cath., inter claras; et de poen. dist. 1, neminem; et de conse. dist. 4, omnis qui.  Et dixit Salomon: qui abscondit peccata sua non videbit lumen in aeternum.

 Absolutione obtenta
Non dicit a quo debet peti, unde videtur quod a Papa tantum, 17. q. 4, si quis suadente.  Et praecipue propter atrocitatem facti, unde etiam si esset monachus, abbas ipsum absolvere non posset, infra, de sent. excom., cum illorum.  Vel forte ex ista indulgentia speciali ipsum potuit absolvere, quod est verum, ut patet in antiqua.

 Dispensative
Et ita episcopi possunt etiam dispensare cum clericis constitutis in sacris ordinibus, si contrahant de facto, sic supra, de cleri. coniug., sane 2.  Arg. contra supra, de bigam., nuper.  Sed illud intellgiitur de illo, qui in saeculari habitu unam habuit de iure uxorem, et in sacro contraxit, cum illo tamquam cum bigamo non potest dispensari.  Arg. contra infra, qui cler. vel vov. matr. contr. poss., ex litterarum.  Sol. ut ibi.  Ber.

 Interfecerit
Putabat enim forte iste archiepiscopus propter homicidium, quod degradari debeat, et quod amisisset ordinem, quod non est verum, quia character in anima impressus non tollitur, ut 1. q. 1, quod quidam.  Unde non potest contrahere, propter delictum enim non est alicui subveniendum, ff. ex quib. cau. maio., sed et si per praetorem ยง actio.  Nec stulti melioris conditionis debent esse quam periti, ff. quod vi aut cla., servus.  Nemo enim delinquendo fit melior, ff. ad leg. Falc., pretia; et 16. q. 1, legi.  Sic malae fidei possessor non debet esse melioris conditionis quam bonae fidei, ff. de pet. hered., si a domino vel a patre ยง si praedo.

 Canonum
32. dist., si quis eorum; et 32. dist., de illo; et 32. dist., omnium sacerdotum; et 84. dist., cum in praeterito.  Ber.

X 4.06.02 Ex litterarum

 Abiurare
Arg. contra, supra, de cohab. cler. et mul., clericos.  Illud intelligendum est ubi suspicio habetur de periurio, ut saepe faciunt inter se concubinarii, tunc non exigitur iuramentum, ut ibi satis colligitur, vel illud circa contubernium, hoc in divortio cuiuscumque matrimonii, 35. q. 6, ab isto die.

 In subdiaconatu ministrare
Arg. contra, supra, qui cler. vel vov. matr. contr. poss., de diacono, ubi dispensatur cum eo qui in pluribus deliquerat quam iste.  Quae fuit ergo ratio?  Placuit hoc domino Papae, ut maiorem gratiam faceret illi quam isti.  Illa potuit esse ratio, quia non videbatur vere poenitens, et praesumptio erat contra ipsum de sua incontinentia, et cum talibus non est dispensandum, cum pro reversionis spe pravae actionis desideria concipere non formidant, 50. dist., si lapsis; et 50. dist., ut constitueretur.  Et ideo Papa prohibet, ne cum ipso dispenset, cum alias suo iure dispensare posset, ut supra, qui cler. vel vov. matr. contr. poss., de diacono.  Sed si iurare voluerit religionem, tunc favore religionis poterit circa ordinem dispensare, sic infra, de apostat., ex litterarum; vel de consilio loquitur cum de iure suo episcopus posset dispensare cum ipso, ut supra, qui cler. vel vov. matr. contr. poss., de diacono; et supra, de cleri. coniug., sane 2.  Ber.

 In minoribus
Simile 50. dist., placuit; et 15. q. 8, si quis presbyter.  Ber.

X 4.06.03 Meminimus

 Professionem
Quae etiam sola facit monachum, supra, de regular., porrectum.  Unde in saeculo remanere non debuit, nec contrahere matrimonium, immo compelli debet redire ad monasterium, supra, de regular., sicut nobis, ut hic dicitur; arg. 27. dist., quod interrogasti; et 27. q. 1, quasi per totum.

 Nec habitum
Maxime, quia solus habitus non facit monachum, sed professio regularis, supra, de regular., porrectum; nisi gestaret habitum monachalem cum aliis per annum, quia tunc praesumitur professionem fecisse, ut postea ei exire non liceat, supra, de regular., ex parte; et supra, de regular., vidua.

 Transituram promissit
Et ita votum fuit simplex tantum, quod per fortius vinculum tollitur, infra, qui cler. vel vov. matr. contr. poss., rursus; 27. dist., si vir; 17. q. 2, nos novimus.  Aequaliter tamen cum solemni obligat apud Deum, ut dicit illa decretalis, infra, qui cler. vel vov. matr. contr. poss., rursus, ubi de hoc dicetur.

X 4.06.04 Consuluit

 Mutavit habitum
Nulla facta professione seu voto, unde non impeditur matrimonium, 17. q. 2, Gonsaldus; et supra, qui cler. vel vov. matr. contr. poss., meminimus.  Ber.

 Presbyteri velamen
Scilicet, probationis, qui distinctus esse debet ab habitu professorum, supra, de regular., statuimus; qui non dirimit matrimonium iam contractum, supra, qui cler. vel vov. matr. contr. poss., meminimus; et infra, qui cler. vel vov. matr. contr. poss., rursus.

 Non renunciavit
Per haec quae hic enumerantur, patet quod non assumpsit religionem, nec habuit propositum mutandi saeculum.  Unde libere exire potuit infra annum, et etiam anno completo, supra, de regular., statuimus, ubi dicitur quod evidenter debet apparere si saeculum mutare voluerit.  Et ita signa mutationis evidenter debent apparere, ad hoc ut aliquis censeatur monachus, alias exire poterit infra annum, et anno finito, 20. q. 1, illud.

 Super altare
Vide qualiter quis potest profiteri in manu episcopi, 27. q. 1, viduitatis; et in manu etiam monachi, infra, qui cler. vel vov. matr. contr. poss., insinuante; et coram sacerdote per ipsius benedictionem, 27. q. 1, sciendum; et 20. q. 1, vidua; et super altare, ut hic dicit.

 Non dirimit
27. dist., presbyteris ยง hinc distinguendum; et 27. dist., si vir; et infra, qui cler. vel vov. matr. contr. poss., rursus; supra, de regular., porrectum.

 Susceptus
Sed videtur quod eo ipso quod suscepit habitum et velamen, votum suum solemnizaverit, ita ut ad monasterium redire cogatur; arg. supra, de regular., vidua; 27. dist., quod interrogasti.  Littera istius capituli satis solvit contraria illa.  Hic constabat quod absolute habitum non mutavit, ibi vero eo animo et proposito habitum et velamen susceperunt, ut monachae essent, unde postea non audiuntur, etiam si contrarium vellent iurare.  Ber.

X 4.06.05 Veniens

 Absenti
Arg. quod matrimonium inter absentes contrahi potest, 32. q. 4, honorantur; et 30. q. 5, nec illud; et supra, de conver. coniug., ex parte tua; et eodem modo sponsalia, ut hic, et ff. de sponsal., sufficit nudus; et ff. de sponsal., haec ita.  Ber.

 Promissit
Per interpositam personam, quae mandatum habebat ad hoc, alias nihil esset.

 De severitate
Timor iste vanus erat, unde non excusatur quo minus debeat compelli ad matrimonium contrahendum propter fidem datam, si ille cum alia non contraxisset, non obstante voto simplici, arg. supra, de spons., ex litteris 2.  Prima enim fides servari debet, supra, de spons., sicut; nisi fortius vinculum superveniat, ut supra, de spons., si inter.

 Continentia votum
Mulier ista vovit continentiam, nec mutavit locum nec vestem, nec etiam fecit professionem, et tamen post votum continentiae de praesenti contrahere potest.  Et ita est arg. optimum quod votum non solemnizatur per votum continentiae tantum.  De hoc dicitur infra, qui cler. vel vov. matr. contr. poss., rursus.

 Fornicationis
Arg. minus malum tolerandum, ut maius evidenter, 33. q. 2, si quod verius; 27. q. 1, hi qui; 22. q. 1, considera; et 4. dist., denique.

 Voto violato
Id est, violando.  Simile ff. de iureiuran., admonendi, in vers. absolutus id est absolvendus.  Vel dic, violato animi destinatione, quia petebat sibi dari licentiam contrahendi.  Nec intelligo quod imponatur poenitentia nisi sub ea conditione, si contraxerit, vel imponetur postquam contraxerit, vel etiam de voluntate mutata agitur poenitentia; arg. 17. q. 4, sunt qui opes.

 Non postponas
Sed qualiter datur huic licentia contrahendi contra votum continentiae, licet sit simplex, cum apud Deum aequaliter obliget cum solemni, infra, qui cler. vel vov. matr. contr. poss., rursus.  Ergo debuit compelli, ut servet votum, sicut fit in sponsalibus, supra, de spons., ex litteris 2.  Dicas quod non dat hic ecclesia licentiam contrahendi directe, sed est hic quaedam comparativa permissio, ne deterius inde contingat, ut ex littera patet.  Et quia in perturbatione animi votum emisit, arg. 17. q. 2, Gonsaldus.  Unde datur ei licentia contrahendi, alias non daretur, nam votum continentiae servandum est a coniugatis, 33. q. 5, quod Deo pari.

X 4.06.06 Rursus

 Castitatis
Simpliciter, supra, qui cler. vel vov. matr. contr. poss., veniens.

 Apud Deum
Ergo videtur aequaliter observandum ut solemne, quod falsum est, quia solemne servatur post contractum matrimonium, infra, qui cler. vel vov. matr. contr. poss., insinuante; istud vero non, 27. dist., si vir.  Et hic dicas quod ab initio sunt aequaliter observanda, et utrumque in tantum obligat, quod qui contravenit, peccat mortaliter.  Et dico non minus, id est, non minori tempore, quia utrumque in perpetuum obligat, et utriusque factio est mortale peccatum, licet unus minus peccet alio, quod patet ex minori poenitentia, 27. dist., si vir; et 27. q. 1, virginibus; et 27. q. 1, devotam.  Vel hoc contingit propter adiunctum, scilicet, propter bonum matrimonii, arg. 27. q. 1, nuptiarum.  Et est simile quod dicitur inter simplicem loqualem et iuramentum non facit Deus differentiam, 22. q. 5, iuramenti.  Et collige ex hoc quod hic dicitur, votum ex sui natura non dirimere matrimonium, sed constitutio facta super voto.  Quia fit hic mentio de voto simplici et solemni, vide quid sit utrumque.  Votum solemne est quod fit interveniente aliqua istarum solemnitatum, videlicet, per susceptionem sacri ordinis, 28. dist., diaconi; et 84. dist., cum in praeterito.  Item per susceptionem sacrae vestis, quae tantum praesentibus dari debet, supra, de regular., statuimus; et maxime cum aliis incipiat cantare, et oblationem facere in ecclesia, 27. q. 1, vidua; et supra, de regular., vidua; et 27. dist., quod interrogasti.  Tertio modo cum per professionem devovet se alicui religioni in manu abbatis vel abbatissae, vel etiam in manu monachi, supra, de regular., statuimus; et supra, qui cler. vel vov. matr. contr. poss., consuluit; et infra, qui cler. vel vov. matr. contr. poss., insinuante; praesentibus testibus per quos probari professio, si ille negaret.  Et ne hoc negari possit, fiat inde publica scriptura, 27. q. 1, omnes feminae; in qua scriptura profiteatur se velle religiose vivere, 30. q. 1, vidua; et tale votum impedit matrimonium contrahendum, et dirimit iam contractum, 27. q. 1, per totum, usque ad 27. q. 1, nuptiarum.  Alias autem votum continentiae factum, quamvis coram multis, dicitur simplex, quasi non vestitum sive institutum aliqua solemnitate.  Et tale votum impedit matrimonium contrahendum, sed non dirimit iam contractum.  Quasi dicat non debet contrahere post tale votum, tamen si contrahat, tenet, supra, qui cler. vel vov. matr. contr. poss., consuluit; et supra, qui cler. vel vov. matr. contr. poss., veniens; et 27. q. 1, nuptiarum; cum sequentibus capitulis.  Et post hoc votum continentiae, cum quis dicit: voveo continentiam, dat ecclesia licentiam contrahendi, supra, qui cler. vel vov. matr. contr. poss., veniens.  Haec opinio hodie quasi communis est, et in hac opinione fuit Gratian., 27. dist. ยง hic distinguendum; et 27. dist., presbyteris.  Hug. vero dixit quod votum continentiae perpetuae inter omnia vota impedit et dirimit matrimonium iam contractum, et in nullo casu est matrimonium post votum perpetuae continentiae, quo ad Deum.  Et si postea contrahat, de solo facto contrahit, et mortaliter peccat.  Et hoc dicit esse verum si votum continentiae proprie teneatur.  Proprie dicitur votum continentiae cum dico: voveo perpetuam continentiam.  Improprie cum dicitur: voveo sive promitto quod post annum sive post mortem uxoris meae vovebo perpetuam continentiam; quod est dicere, votum de praesenti et de futuro.  Et dicit Hug. quod solemnitates praemissae non sunt de substantia voti, sed signa et probationes voti, si votum revocetur in dubium.  Io. dixit quod si aliquis coram tota ecclesia dicat: voveo perpetuam continentiam, non solemnizatur votum, nisi aliquid de praemissis interveniat.  Unde si postea contrahat, tenet matrimonium.  Hug. vero contra, ut patet.  Sed certe quod dicit Hug. magis videtur tutum, licet enim aliquis non efficiatur monachus, bene potest se obligare ad continentiam perpetuam per votum, sicut potest se obligare ad alia vota, quia votum continentiae excedit omnia alia vota, unde non posset commutari in maius bonum; arg. 32. q. 1, nuptiae.  Unde et si coniugati continentiam promittant, eam servare tenentur, 33. q. 5, quod Deo pari.  Hug. contradicit Alexandrum, supra, qui cler. vel vov. matr. contr. poss., veniens; cui potius standum est. 

 Observaro
Quod si prius iurasset, et postea votum simplex emisisset, tene quod dicitur supra, de spons., commissum.

 Videtur
Quia remanebit cum illa, supra, qui cler. vel vov. matr. contr. poss., consuluit.

X 4.06.07 Insinuante

 Supplicatum
Contra illa iura, nam a principe non est petenda uxor, 36. q. 2, nullus; et poenam deportationis meretur, C. si nup. ex resc. pet., quidam vetusti; et quia debent esse libera matrimonia, supra, de spons., Gemma.

 Quod in manibus
Et ita solemnizavit votum contientiae tradendo se ordini sancti Augustini in manibus illius monachi, ut infra patet, et habitum professorum suscipiendo.

 Ut in domo proprio
Ergo non erat monacha, ex quo potest proprium retinere, arg. supra, de statu monach., cum ad monasterium, in fi.; cum talis conditio sit contra substantiam monachatus, supra, de cond. appos., si conditiones; et 32. q. 2, solet; et arg. ff. de act. et oblig., non solum.  Arg. 10. q. 1, sic quidem; et supra, de cond. appos., quicumque.  Talis enim conditio est contra substantiam monachatus, unde ea retenta impedit monachatum.  Quidam tamen dicunt quod ea adiecta tenet monachatus, et pro non adiecta haberi debet arg. huius littera.  De hoc dixi supra, de cond. appos., si conditiones; verba ista in domo propria, cum omni sua substantia, sic expone, id est, cum usufructu suae substantiae olim ante monachatum, ut de usufructu illarum rerum victum et vestitum haberet in vita sua, quicquid enim superest, debet esse et est monasterii.  Et si quid deest ei, suppletur a monasterio; similis enim expositio habetur 27. q. 1, si quis rapuerit.  Et sic ista erit monacha, et potest remanere in domo quondam sua, cum usu rerum quas contulit monasterio, 27. q. 1, viduis.

 Metu regio
Arg. quod imperium regium non sufficit ad iustum metum, arg. C. quod metus cau., ad invidiam.  Arg. contra C. quod metus cau., venditiones; et 23. q. 8, convenior.  Similiter imperium parentum non sufficit, ff. de ritu nupt., si patre; 32. q. 7, omnes causationes.

 Vel modica
Nota quod levis metus non excusat in voto, ut hic, et supra, de his quae vi met. caus. fi., cum dilectus.  Sed in electione levis metus sufficit, 1. q. 1, si quis autem.  Similiter in matrimonio, ut videtur, quia plena debet securitate gaudere, supra, de spons., cum locum; ff. de ritu nupt., si patre.  Tamen talis debet esse quod possit cadere in constantem virum, supra, de spons., veniens 2; et supra, de spons., consultationi.

 Patientia
Nota quod ratione temporis evanescit exceptio, quia praesumitur consentire, 1. q. 1, constat; supra, de spons., ad id quod; infra, de frig. et malef., accepisti; C. quod metus cau., si vi; ff. de condi. ob turp. caus., si ob turpem; ff. de ritu nupt., si pater.  Ber.

