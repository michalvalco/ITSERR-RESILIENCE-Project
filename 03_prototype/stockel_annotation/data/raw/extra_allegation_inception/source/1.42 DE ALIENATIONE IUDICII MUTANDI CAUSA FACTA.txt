X 1.42 DE ALIENATIONE IUDICII MUTANDI CAUSA FACTA

X 1.42.01 Ex quorundam

 Volentes
Quia malitiis hominum est obviandum, simile supra, de rescript., sedes, cum suis concordantiis; et ff. de rei vend., in fundo.

 Taliter appellaverint
Tali appellationi nullatenus est deferendum, cum non nisi a manifesto gravamine sit appellandum, infra, de appell., ut debitus.

 Vertitur
Id est, verti speratur.  Alias pertinet ad titulum de litigiosis.

 Commutationem fecerint
In transferendo seu alienando rem in aliam personam causa mutandi iudicii.  Et ex hoc edicto datur actio tam contra alienatam quam contra emptorem, ut quem volueris possis convenire, C. de alien. iud. mut. caus., cum in rem.  Contra alienatam datur actio in factum ad interesse, ff. de alien. iud. mut. caus., omnibus; et ff. de alien. iud. mut. caus., quia etiam si § opus, vers. ex quibus.  Contra emptorem datur rei vendicatio, ut hic in fine; et C. de alien. iud. mut. caus., cum in rem.  Item non solum ad translationem dominii pertinet hoc edictum, sed etiam possessionis, ff. de alien. iud. mut. caus., non solum.  Item nota quod tria necessaria sunt ad hoc ut ex hoc edicto actio competat, quod sit alienatio facta causa mutandi iudicii futuri, et non eius quod iam sit, ff. de alien. iud. mut. caus., ex hoc edicto § ait praetor.  Futuri iudicii ideo dicitur, quia si fiat alienatio rei litigiosae, incidit in edictum de litigiosis, C. de litig., censemus.  Et hoc debet fieri libello principi dato, et per eum reo insinuato C. de litig., authen. litigiosa.  Tunc res alienari non potest sine poena litigiosa, ut C. de litig., censemus; infra, ut lite penden., ecclesia 1.  Item quod dolo fiat alienatio ratione loci et personae, quia potentioribus pares esse non possumus, etc., ut duriorem adversarium constituat etiam alterius provinciae, et quod mea intersit, ff. de alien. iud. mut. caus., omnibus; ff. de alien. iud. mut. caus., aut alium; et ff. de alien. iud. mut. caus., quia etiam si, in princ.; et ff. de alien. iud. mut. caus., item si § haec actio.  Et datur ad interesse, ut dixi de officio iudicis quanti interest actori; et si quas forte fecerit expensas vel aliam incommoditatem passus sit, ff. de alien. iud. mut. caus., quia etiam si § opus, in fi.; et ff. de alien. iud. mut. caus., item si, in fi.  Item qui ex necessitate alienat, hoc edicto non tenetur, ff. de alien. iud. mut. caus., item si § si quis.  Item si paratus sit subire iudicium ac si possideret, ff. de alien. iud. mut. caus., quia etiam si, in fi.  Item notandum quod hic fit prorogatio iurisdictionis delegatae de persona ad personam, etiam invita altera parte.  Et est contra id quod habes supra, de offi. deleg., P et G, ubi dicitur quod delegata iurisdictio non potest prorogari ad personas alias quam in rescripto contineatur.  Sed hoc est speciale in odium illorum, quia eis invitis hoc fit, cum alias prorogatio fiat de consensu partium, supra, de offi. deleg., de causis; et ff. de iud., consensisse § si iudex.  De hoc dictum est supra, de offi. deleg., P et G.  Et est prorogatio iuris beneficio huius decretalis, cum alias rescripta non possunt prorogari ad personas quae ibi non continentur, ut in supra, de offi. deleg., P et G.
 
 Absentandos
Qualiter contra tales sit procedendum dicitur supra, de offi. deleg., consultationibus; et infra, ut lite non cont., quoniam § in aliis.  Ber.

X 1.42.02 Ex parte

 Ecclesiasticum forum
In hoc facit ad titulum, quia per hoc mutatur iudicium.  Per ea enim quae sequuntur spectaret ad titulum, ne liceat potentioribus, et ad titulum mandati.  Et sic materiae legum diversorum titulorum hic comprehenduntur.  Item est huic arg. quod clerici alias possunt laicos convenire in foro ecclesiastico.  Item arg. ex hac decretali quod clerici maiores reputantur quam laici, et est de consuetudine illius loci quod clerici trahere possunt ad ecclesiasticum forum laicos, alias de iure non.

 Sanctiones
C. mand. vel cont., per diversas; et C. mand. vel cont., Anastasio.  Et nota quod huiusmodi cessiones quandoque tenent, quandoque non tenent.  Si cessio actionis fit in ultima voluntate, tenet cessio, ff. de leg. 3, nomen; et in casibus C. mand. vel cont., per diversas; et C. mand. vel cont., Anastasio; nisi res vel actio legata sit litigiosa, C. de litig., quicumque; et C. de litig., authen. nunc si heres.  Sed legatarius potest adesse liti ne colludatur, ut ibi dicitur.  Si vero ex pacto, sive inter vivos fiat cessio vel donatio potentiori, nulla est.  Nec agere potest ille ex ea cessione, immo iactura causae afficiuntur qui hoc faciunt, ut hic dicit, et C. ne lic. pot. patroc., divine; et C. ne lic. pot. patroc., si cuiuscumque.  Si vero fiat cessio non potentiori si actio sit dubitata, id est, in iudicium deducta, non tenet cessio.  Non tamen admittitur actio, si agit ille qui cessit in casibus, non tenet, C. de litig., lite; et C. de litig., censemus.  Si vero actio sit indubitata, id est, nondum in iudicium deducta, tenet, C. de hered. vel act. ven., per totum.  Item distingue utrum etiam sit simulata, quia tunc nulla est, C. plus val. quod agit., per totum.  Et dicitur simulata si id actum est inter cedentem, et illum cui sit cessio.  Si vero dubium sit an sit simulata vel vera, praesumitur quod sit simulata ex eo quod actio pro parte donata, pro parte vendita videtur, C. mand. vel cont., Anastasio.  Et in tali casu non agit is cui ceditur, ut ibi dicitur C. mand. vel cont., Anastasio § si quis.  Item praesumitur si modicum pretium datur, et hic non agitur nisi ad id quod dedit, et ex quantitate pretii simulata praesumitur.  Item si dubitatur an sit vera vel simulata, praesumitur simulata, in quo casu loquitur C. mand. vel cont., per diversas; exceptis quibusdam casibus ibi positis.

 Afficiant
C. ne lic. pot. patroc., divine; et C. ne lic. pot. patroc., si cuiuscumque.  Et dicas afficiant per sententiam, non ipso iure, ut patet per legem praedictam C. ne lic. pot. patroc., divine, ubi dicit: iactura causae mulctentur, id est, afficiantur per sententiam, intelligendum est, huiusmodi cessiones odiosae sunt, quia de vitio cupiditatis procedunt, ut hic, et C. ne lic. pot. patroc., si cuiuscumque.  Et nota quod titulus iste, de alienatione iudicii mutandi causa facta, intelligitur de potentioribus qui non sunt in aliqua dignitate sive administratione, sed titulus ille, C. ne lic. pot. patroc., intelligitur de potentioribus qui sunt in dignitate sive administratione constituti, et eodem modo intelligitur lex illa C. quod metus cau., si per impressionem.  Et tamen sub isto titulo interserit breviter naturam huius tituli C. ne lic. pot. patroc., et de materia illius tituli C. mand. vel cont., ut dicitur in prima notula.
  
 A praesumptione
Sic patet quod clerici non debent recipere huiusmodi cessionem, quia si simulata sit cessio non valet, C. mand. vel cont., per diversas.  Et si esset vera cessio vel datio, praesumitur nihilominus in fraudem facta et avaritiae causa.  Clerici enim ab illicita negotiatione prohibentur, 14. q. 4, clerici; et 14. q. 4, canonum; quia sic negotiari iam facto clerico non licet, 88. dist., fornicari.

