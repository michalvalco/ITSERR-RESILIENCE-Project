X 3.11 DE HIS QUAE FIUNT A MAIORI PARTE CAPITULI

X 3.11.01 Cum in cunctis

 Pluribus
65. dist., sane; 65. dist., non debet; et 65. dist., episcopus; supra, de elect., licet; 23. dist., in nomine Domini; 20. dist., de quibus; et ff. de re iud., duo ex tribus.

 Permittunt
Appellando et impediendo de facto.

 Rationabiliter
Arg. quod non statur semper maiori parti nec pluralitati, ut hic, et 31. dist., Nicaena; supra, de elect., ecclesia vestra 2; ff. de servitu. rust. praed., per fundum; 12. dist., non liceat; et ff. de pacti., maiorem.  Arg. contra 63. dist., plebs; Inst. de satisdat. tutor. § sed si ex testamento.  Solutio: illud regulare est ut semper stetur maiori parti.  Sed maior pars est illa quae maiori rationi et pietate nititur, 9. dist., sana; 60. dist., multi, in fi.; et 4. q. 3, si testes § item iurisiurandi.  Praesumitur pro pluralitate, 61. dist., nullus, in fi.  Nisi contrarium probetur, ut hic patet, et 23. dist., illud; et supra, de elect., dudum ad audientiam.  Rich.

 Ostensum
Ergo non sufficit obiicere nisi probetur.  Et hoc probabitur coram superiore, supra, de elect., venerabilem.

 Constitutum
Et ita capitulum potest constitutionem facere, dum tamen intersint omnes quos constitutio tangit.  De hoc nota supra, de consti., cum omnes.  Alias praesentes in praeiudicium absentium nihil constituere, possunt ut hic.  Circa alia negotia ad minus duae partes debent esse praesentes, ff. quod cui. univ. nom., nulli; et ff. quod cui. univ. nom., plane; et ff. de decr. ab ord. fac., lege.  Tanc.

 Iuramenta
Sic supra, de iureiur., sicut nostris.  Et ita si iuramenta sint facta in genere, restringenda sunt circa bonas et licitas consuetudines, arg. supra, de iureiur., quanto; et supra, de iureiur., ad nostram 3.  Si specialiter iurant, statim sunt periuri.  Ber.

X 3.11.02 Quaesivit

 Ecclesiam tuam
Id est, tuae iurisdictioni subiectam.  Simile supra, de auctor. et usu pal., cum super.  Et intelligitur hoc ubi canonicus non habet ius episcopale in ipsa ecclesia.  Alias si haberet et ei denegaretur debita pensio, vel aliqua offensa digna excommunicatione committeretur, bene supponeret ecclesiam interdicto.  Non nego tamen honestius esse personas interdicere, non enim ecclesiae delinquunt sed personae, in Auth. de mandat. princip. § oportet, coll. 3.  Et arg. infra, de poeni., licet; 16. q. 6, illud.  Hoc dicit Laur.  Sed ecclesia propter delictum alicuius interdici non debet.  Sed ille qui deliquit, puniatur, quia illi qui non peccaverunt, non debent puniri, nisi ille qui deliquit sit dominus loci.  Quia tunc delictum eius terra supponitur interdicto, infra, de spons., non est.  Ber.

 Assensu
Quia talis sententia non tenet, cum lata sit ab eo qui non habet iurisdictionem, 2. q. 1, in primis; C. si a non comp. iud., iudex; et supra, de consuet., ad nostram.  Tanc.

 Deliquerit
16. q. 6, cognovimus; et 16. q. 6, illud.  Quia peccata suos proprios tenere debent auctores, ut hic dicit; C. de poe., sancimus; C. ne uxo. pro marit., maritorum; 11. q. 3, illud; et infra, de sent. excom., extravag. Romana § fi.  Sed contra videtur, quia perit iustus pro impio, de conse. dist. 1, in sancta; 15. q. 8, cum multae.  Solutio: quod hic dicitur locum habet in poena spirituali.  Quod dicitur in contrariis habet locum in poena temporali, quae quandoque imponitur alteri pro peccato alterius, ut 1. q. 3 § item pro peccato.  Vel hoc regulare est, illa casualia sunt.  Tanc.

X 3.11.03 Ex ore

 Annulo
Sic supra, de re iudic., cum olim.  Propter hoc tamen non fuit institutus, cum in possessionem missus non fuerit, ut infra sequitur.

 Eorum
Scilicet executorem.

 Tunc Augustensem
Cui H. dictus B. reverentiam exhibuit tamquam praeposito, ut sequitur infra.  Tandem idem H. mortuus est.  Eo mortuo capitulum statim elegit istum in praepositum, dicto B. prius appellante quod ipsum non eligerent, cum ad ipsum spectaret praepositura.  De hac appellatione fit mentio inferius.  Haec omnia habentur in integra.

 Etsi mandatum
Sic patet quod propter talem investituram quam fecit cum annulo, non efficitur quis possessor, infra, de dona., per tuas; arg. supra, de re iudic., cum aliquibus.  Quia in adipiscenda possessione actus corporalis requiritur, ff. de acq. poss., possideri § in amittenda.  Arg. contra supra, de consuet., ex litteris; et 16. q. 7, contra sanctorum; et 16. q. 1, moderamine; et C. de sacro. eccl., ut inter divinum; et ff. de contrah. empt., clavibus; et ff. de reb. auct. iud. poss., quamvis; et supra, de dolo et contu., contingit; ff. de damn. infect., si finita § ulti.  Item hic patet quod si Papa mandat alicui dari praebendam et capitulum alium eligit, tenet electio.  De hoc dictum est supra, de praeben., dilectus filius 2.  Io.

 Ratione
Quia erat in minoribus ordinibus constitutus, ut patet in integra, et quia reverentiam faciendo illi H. iuri suo renunciavit, ut hic sequitur.

 Renunciasse
Nota hic arg. de tacito consensu.  Et licet verbis non renunciet aut non consentiat, ipso facto tamen consentit, 32. q. 2, honorantur; et supra, de transact., ex litteris; et 43. dist., si rector; ff. mand. vel cont., si praecedente § Lucius; ff. ad municip., quotiens; et supra, de offi. deleg., gratum; et supra, de offi. deleg., cum olim abbas, in fi.  A contrario sensu ff. de inoffic. testam., si proponas § 1; et ff. de inoffic. testam., nihil; et ff. de inoffic. testam., si exheredatus; et ff. de public. in rem act., si ego § 1; et ff. de minor., si filius; et C. de iure dot., si stipulatio.  Arg. contra ff. de decur., Herennius § ulti.; et supra, de praeben., dilecto.  Io.  Praeterea licet renunciatio sit tacita, valet etiam citra auctoritatem superioris, licet expressa non valeat sine auctoritate superioris, supra, de renunciat., admonet.  Sicut plus valet tacita prohibitio quam expressa, cum scilicet litem contestatur, ff. de solut., si quis stipulatus fuerit; ff. de solut., vero procuratori § ulti.  Laur.  Sed quid si alius ageret contra illum praepositum et cassaretur illius electio, numquid iste qui exhibuit reverentiam potest agere pro praepositura?  Non, quia filius exheredatus si approbavit testamentum patris, non potest postea impugnare, C. de inoffic. testam., parentibus.  Et si alius impugnaret testamentum, ipse tamen non potest petere ultra quam sibi est relictum, ff. de lega. praest., contra § is qui.  Vincen.  Item argumentum quod actio semel extincta non reviviscit, ff. de solut., qui res § aream; et de conse. dist. 4, quaeris.  Item argumentum quod licet res deveniat ad eum casum a quo potuit habere principium, non valet.  Ber.

 Per appellationem
Sic supra, de elect., cum inter R, quia eius non intereat appellare post reverentiam praestitam, 2. q. 6, non solent.  Appellatio enim non impedit ne id fiat quod perpetuo edicto decernitur, ff. de appellation. recip., si res.  Laur.

X 3.11.04 Ex parte tua

 Fabricam
Licet enim ille solus teneatur ad restaurationem fabricae, qui partem deputatam fabricae recepit, ut 10. q. 3, unio; et 10. q. 1, decrevimus.  Tamen ille conferre tenetur, 16. q. 1, si monachus; et infra, de eccl. aedif., quicumque.

 Plurimorum
Hic ergo valet sententia plurimorum, quia evidens est illos ratione iuvari, supra, de his quae fi. a maior. par. cap., cum in cunctis.  Sic 75. dist., ordinationes episcoporum; et 75. dist., quoniam; et supra, de temp. ord., ne episcopi.  Ber.

