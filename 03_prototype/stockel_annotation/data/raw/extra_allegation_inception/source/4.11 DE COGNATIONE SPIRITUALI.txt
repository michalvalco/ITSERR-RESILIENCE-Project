X 4.11 DE COGNATIONE SPIRITUALI

X 4.11.01 Utrum autem

 Filii
Scilicet, duorum compatrum.

 Posterius
Primus canon est 30. q. 3, post susceptum.  Et debet esse Pachalis primi, licet in quibusdam libris dicatur Paschalis secundi.  Canon posterius editus est 30. q. 3, super quibus, qui corrigit primum, ut hic dicit.  Sed canon ille ita potest legi quod teneat, prout ibi exponitur.  Sed Alexander aliter illum intellexit, ut hic patet.

 Nisi consuetudo qua scandalum
Hug. dixit quod Alexander male dixit hic, quia innuit hic quod legitime coniuncti debeat separari, quod esse non debet propter aliquam consuetudinem vel scandalum, quia a Deo sunt coniuncti, et quod Deus coniunxit, homo non separet, 33. q. 2, quos Deus, etc.; arg. pro eo supra, de sponsa duo., tuas, ubi non statur consuetudini, sed potius iuri.  Arg. contra quod consuetudo personas legitimas ad contrahendum reddit illegitimas, infra, de cognat. spir., super eo; et supra, de cleri. coniug., cum olim; et arg. 32. dist., placuit.  Solutio: potest dici quod hoc locum habet in matrimonio contrahendo, ut propter scandalum impediatur matrimonium, quod alias legitimum est, sed non dirimitur iam contractum propter scandalum, ut hic satis patet ex consultatione.  Et non dixit hic Alexander, quod coniuncti separentur, sed respondet quod coniungi non debent si scandalum est.  Nam multa fieri prohibentur, facta tamen manent, supra, de iureiur., quemadmodum; et supra, de regular., ad Apostolicam; et 30. q. 5, nec illud § sed obiicitur; et 15. q. 1 § sicut ergo.  Vel dic quod propter scandalum derogatur iuri, ut propter scandalum separentur, licet de iure non deberent separari, ut infra, de cognat. spir., super eo.  Sed prius verius videtur, quia propter scandalum matrimonium quod Deo auctore in paradiso institutum fuit, per ecclesiam dissolvi non debet, 26. dist., deinde opponitur.  Et ita remanet contraria illa decretalis, infra, de cognat. spir., super eo, sed intellige hoc prout ibi dicitur.  Ber.

X 4.11.02 Si vir

 Institutum
30. q. 1, pervenit; et 30. q. 1, si quis filiastrum.

 Statuerunt
30. q. 1, dictum; 30. q. 1, de eo; 30. q. 1, ad limina.

 Debitum debet subtrahere
Sed numquid potest exigere?  Potest dici quod ille qui hoc fecit ignoranter potest reddere et exigere, quia non peccavit.  Qui vero scienter satis videretur quod non deberet exigere, sed reddere tenetur, tamen non invenimus prohibitum in hoc casu quod non exigat, ergo nec nos prohibeamus.

 Si ex ignorantia
Probabili, alias non excusaretur a peccato, supra, de ordin. ab ep. qui ren. epi., requisivit, in fi.; et infra, de cleri. excom., Apostolicae.  Et est arg. hic quod ignorantia excusat, ut ibidem, et 1. q. 4 § in hoc autem; et 8. dist., consuetudo.

 Patrocinari
Supra, de eo qui dux. in matr. quam pol. per adult., propositum; et infra, de collus., audivimus; 30. q. 1, dictum; et supra, de rescript., sedes.

X 4.11.03 Super eo

 Alterum vel utrumque
Supra, de cognat. spir., utrum; et 30. q. 3, super quibus.

 Separare
Quia contra canones coniuncti sunt, unde separandi sunt, 10. dist., vides; et C. de legi. et const., non dubium; et 35. q. 3, contradicimus.

 Metropolitana
Sic 12. dist., de his.  Sed contra quod consuetudo Romanae ecclesiae potius sit sequenda, de conse. dist. 4, de trina; 11. dist., quis nesciat, in fi.  Contraria intellige de forma sacramentorum servanda, quam quilibet tenetur servare et credere, prout tenet Romana ecclesia, infra, de haeret., ad abolendam, 1. resp.  Item est arg. quod prius recurrendum est ad consuetudinem metropolitanae ecclesiae quam aliarum, ad quarum consuetudinem recurrendum est, supra, de censib., super eo.  Demum ad Romanam, arg. ff. de legib., de quibus; vel potius ad ius scriptum.

 Consuetudo
Et intellige de tali consuetudine, quae scandalum generaret, nisi fuerit observata, supra, de cognat. spir., utrum, in fi.  Et surgit consuetudo ista ex quadam affinitate contracta ex compaternitate unius filiorum, ut etiam alii coniungi non possint, prout olim observabatur secundum intellectum Alexandris, ut supra, de cognat. spir., utrum; et 30. q. 3, post susceptum; licet illud immutatum fuerit, ut omnes possint coniungi, praeter illas personas, quibus mediantibus compaternitas contracta fuerit, 30. q. 3, super quibus; et supra, de cognat. spir., utrum.  Et sic si scandalum magnum sit in aliquo loco, quod tales coniungantur, vel remaneant coniuncti, adhuc propter scandalum servabitur ibi illud ius, non obstante coniunctione quae emanavit postea in contraria.  Unde forte simili modo potest dici, si in aliquo loco esset magnum scandalum et horror, quod aliqui contraherent in quinto gradu, illud non toleraretur, non obstante constitutione illa, infra, de cons. et affin., non debet.  Quia propter scandalum multa etiam contra ius omittuntur, ergo multo fortius ubi alia ratio subesse videtur, et ita hic, et supra, de cognat. spir., utrum, in fi.  Scandalum impedit matrimonium et dirimit.  Et est simile, quia consuetudo facit aliquem illegitimum ad eligendum, supra, de cleri. coniug., cum olim.  In prohibitione talis matrimonii nullum est peccatum, ergo si scandalum est quod coniugatur, propter scandalum prohibendi sunt, arg. infra, de nov. oper. nunc., cum ex iniuncto.  Sed si nulla prohibitio umquam fuisset, inter tales personas contractum matrimonium non deberet dissolvi propter scandalum, quia talis dissolutio sine peccato mortali fieri non posset, arg. infra, de nov. oper. nunc., cum ex iniuncto.  Quidam tamen volunt intelligere versiculum istum: ita quod si eiusdem ecclesiae, etc., de primis personis de quibus praemisit, in principio capituli, quia inter eas, de quibus secundo dicitur, licitum est matrimonium, ut supra, de cognat. spir., utrum.  Nec de tali matrimonio dixit Alexander quod sit dissimulandum, ne in exemplum trahatur, cum ecclesia talia matrimonia approbet.  Sed verius credo primum dictum.  Verumtamen si consuetudo habet, ut postquam contracta sunt, tolerentur, poterit iste dissimulare, ita quod nec consentiat, nec contradiceret videatur, propter rationem quae infra sequitur.

 Dissimulare
Talis dissimulatio loco approbationis tacitae habetur, et merito, cum nullum subsit impedimentum.

 Nec contradicere
Nota quod tacet, neque consensit neque negat, ff. de regul. iur., qui tacet.  Quandoque tamen taciturnitas habetur pro consensu, 54. dist., si servus; supra, de praesump., nonne.  Et aliquando pro contradictione, de conse. dist. 4, cum pro parvulis; ff. de procur., filiusfamilias § invitum; 65. dist., si forte.

 Circumadiacentium
Et ita vicinorum locorum non est contemnenda consuetudo, immo servanda, ne si contrarium fieret, sumeretur inde exemplum, quia cum illa consuetudo satis sit honesta, non debet iste videri auctor, ut alii recedant ab illa consuetudine.  Et ita taceant, si sine scandalo id sustineant.

 Assumi
Ab aliis, qui talia coniugia non contrahunt de consuetudine.

X 4.11.04 Martinus

 Per connubium
Id est, per carnalem copulam, 27. q. 2, Agathosa.

 Una caro
30. q. 4, scisciatur; et 30. q. 4, si quis ex uno.

 Eius
Scilicet, Lotharii.

 Cum quo
Scilicet, Lothario.  Nota quod post matrimonium carnali copula consummatum, de quo intellige quod dicitur hic, si alter coniugum suscipit filium alterius de sacro fonte, ambo coniuges compatres efficiuntur parentibus infantis.  Et ita si vir suscipiat filium altrerius de sacro fonte, uxor mediante viro commater efficitur parentibus infantis, et mater spiritualis efficitur illius, et econverso, 30. q. 4, sciscitatur; 30. q. 4, si quis ex uno.  Si vero compaternitas matrimonium praecessit, sive carnalem copulam, puta, suscepisti filium Berthae et Martini de sacro fonte, et postea contraxisti cum Teberga et eam cognovisti, vel licet contraxisti, nondum carnaliter illam cognovisti, quamvis illam postea cognoscas, uxor tua non efficitur commater parentibus illius infantis, quia nondum eras effectus una caro cum ea.  Quia per unionem carnis sequentem compaternitatem, non transitur ad unionem spiritus praecedentem matrimonium.  Unde te mortuo et mortua uxore Martini, quorum filium antequam haberes Tebergam, de sacro fonte levaveras, Martinus poterit habere Tebergam in uxorem, 30. q. 4, qui spiritualem; et 30. q. 4, post uxoris obitum.  Et sic Teberga potest habere duos compatres, unum post alium.  Unde nota versus: quae mihi vel cuius mea natum fonte levavit // hac mea commater fieri mea non valet uxor. // Si qua mea natum non ex me, fonte levavit // hanc post fata mea non inde vetabor habere.  Sic quandoque facto suo alter coniugum solemnizat votum alterius, putra vir qui volente uxore ordinem suscepit, 28. dist., quia sunt.

X 4.11.05 Contracto

 Sacrati salis pabulo
de conse. dist. 4, sal caelestis.

 Concubinae
Quidam dicunt quod ille filius tantum erat filius concubinae ipsius P. de alio viro, dicentes quod compaternitas contrahitur per illud sacramentum sacrati salis, sed secundum hoc nulla fuisset quaestio.

 Vix contrahendo
Ex hoc videtur quod per illa quae praecedunt baptismum, non contrahitur compaternitas, arg. 32. dist., praeter § verum, in fi., ubi dicitur quod baptismus est ianua omnium sacramentorum.  Item propter catechismum non fit aliquis aptus contrahere matrimonium, 28. q. 1, cave.  Item si decederet sine baptismo, non prodesset ei catechismus quin perpetuo damnaretur, de conse. dist. 4, firmissime; et de conse. dist. 4, nulla.  Et sic est adhuc membrum diaboli, ergo non potest esse spiritualis filius.  Arg. contra quod contrahatur compaternitas per catechismum, 30. q. 1, pervenit, ubi dicitur quod a primo pabulo sacrati salis usque ad confirmationem contrahitur compaternitas, 30. q. 4, si quis ex uno; de conse. dist. 4, in catechismo.  Nam et Christiana dicitur postquam est catechizata, 28. q. 1, cave.  Hug. dixit super illo capitulo 30. q. 1, pervenit, quod sicut septem sunt dona spiritus sancti, ita septem dona baptismi.  Et per quodlibet illorum contrahitur compaternitas, ita quod impedit et dirimit matrimonium.  Primum est collatio sacrati salis, de conse. dist. 4, ex hinc.  Secundum aurium et narium linitio cum sputo, de conse. dist. 4, postea tanguntur.  Tertium in fronte et pectore crucis signatio, de conse. dist. 4, postea signatur.  Quartum olei sacri perunctio, de conse. dist. 4, deinde.  Quintum ablutio baptismi, de conse. dist. 4, venit.  Sextum in vertice chrismatis perunctio a sacerdote, de conse. dist. 4, postquam ascendit.  Septimum confirmatio chrismatis in fronte per episcopum, de conse. dist. 4, persbyteri.  Et illi qui sequuntur Hug. dicunt quod ille filius non fuit filius Petri, sed tantum concubinae.  Et dicunt hanc decretalem non tenere, dato quod fuerit filius Petri.  Alii dicunt quod per tria sacramenta tantum contrahitur compaternitas, scilicet, per catechismum, baptismum, et confirmationem, de conse. dist. 4, in catechismo; 30. q. 4, si quis ex uno.  Et haec mulier non tenuit illum filium ad totum catechismum, sed tantum ad immissionem salis, quod satis apparet per hanc litteram.  Alii dicunt quod licet compaternitas contrahatur per catechismum, per illam tamen non dirimitur matrimonium contractum, prout innuitur per hanc litteram, tali ratione, quod baptismus est ianua omnium sacramentorum, ut dictum est in 32. dist., praeter § verum; et supra, de presb. non bapt., si quis; et supra, de presb. non bapt., veniens.  Ergo si ianua non est aperta, nullum sacramentum recipitur.  Item alia ratione, quia ante baptismum non est filius ecclesiae, non est filius spiritualis.  Et si non est filius spiritualis, nulla per eum est cognatio contracta.  Ergo propter hoc non debet matrimonium separari.  Sed certe contra istos qui dicunt, quod etiam per catechismum non dirimatur matrimonium, manifeste faciunt illa duo canones, 30. q. 4, si quis ex uno; et de conse. dist. 4, in catechismo, quia ibi aequiparantur ista tria, catechismus, baptismus, et confirmatio.  Unde credo quod si quis teneat aliquem in toto catechismo, in quo unus patrinus debet esse, quod ille sit compater effectus parentibus infantis.  Sed haec mulier non tenuit illum filium infantem nisi in primo pabuli sacrati salis, nec expresse dicit littera quod fuerit filius P.  Et ideo dico quod catechismus impedit et dirimit.  Tanc. dixit quod compaternitas per catechismum contracta invalida est ad matrimonium dirimendum, quod satis posset tolerari ratione praedicta.

X 4.11.06 Veniens

 De sacro fonte
Idem si tenuisset eum in catechismo, vel in confirmatione, ut supra, de cognat. spir., contracto, dictum est.

 Antequam
Bene dicit, antequam, quia si post contractum matrimonium hoc fecisset, non separaretur matrimonium contractum, supra, de cognat. spir., si vir; et 30. q. 1, ad limina, dictum est de eo.

X 4.11.07 Tua nos

 Filiam
Spiritualem, per quam compaternitas est contracta, supra, de cognat. spir., utrum; et supra, de cognat. spir., super eo, in princ.

 Possunt
Id est, debent in iure, supra, de cognat. spir., utrum; et supra, de cognat. spir., super eo., in princ.

 Nunciare
Nota arg. quod denunciatio criminum ad omnes spectat, et non tantum ad praelatos.  Item personae illae quae sciverunt contrahi matrimonium non admittuntur ad accusationem matrimonii, aut etiam ad testificationem, infra, qui matrim. acc. poss., cum in tua.  Non tamen repelluntur a denunciatione, ut hic patet.  Et tamen hic consequitur idem per denunciationem in hoc casu, quod per accusationem, non enim potest poenitere ille cui denunciatur tale crimen, nisi remota uxore, 14. q. 6, si res, arg.  Item alia via excluditur, et alia admittitur, sic supra, de iureiur., quemadmodum; supra, de despon. impub., ad dissolvendum.  Arg. contra supra, de procurat., tuae, ubi de hoc.

X 4.11.08 Ex litteris

 Baptizavit
Et ita fuit filius spiritualis ipsius sacerdotis, 30. q. 1, omnes quos, ubi de hoc; et 30. q. 1, non debet; et 30. q. 4, si quis ex uno, arg.  Ergo et filia illius effecta est soror spiritualis viri, ac si ipsum sacerdos de sacro fonte levasset, quia tunc illam habere in uxorem non posset, quia ea mediante compaternitas esset contracta, supra, de cognat. spir., utrum; et supra, de cognat. spir., super eo; et 30. q. 3, super quibus.  Ergo multo fortius cum sit pater spiritualis illius.  Sed quid movit istum officialem ad sententiandum pro matrimonio?  Haec potuit esse causa, quia edictum de matrimonio prohibitorium est supra, de spons., cum apud.  Sed hoc non inveniebatur prohibitum expressis verbis de his qui baptizant, quod filii eorum cum talibus non possent contrahere, sed licet expresse non esset prohibitum, satis videbatur esse prohibitum, ex quo pater est ipsius spiritualis.  Quia in eo quod minus est prohibitio invenitur, scilicet, in filio illius, quia aliam de sacro fonte levavit, simile est quod dicit Urbanus, nulla ratione prohibitum invenitur, quod vir et uxor simul non possint filium alterius de sacro fonte suscipere, 30. q. 4, quod autem.  Hoc est verum verbis expressis, sed in genere prohibitum est, dum prohibetur, quod plures simul non suscipiant puerum de sacro fonte, de conse. dist. 4, non plures.  Et quia prohibetur commisceri filiae spirituali, 30. q. 1, non debet.  Sed numquid filius sacerdotis potest contrahere cum filia illius, quam recepit ad poenitentiam?  Videtur quod non, quia et illa filia spiritualis est sicut illa, quam baptizavit, 30. q. 1, omnes quos.  Sed non est ita, quia non contrahitur tanta affinitas in poenitentia sicut in baptismo, quia per poenitentiam non efficiuntur filii sacerdotis affines filiis eorum, quibus poenitentiam iniungunt, nec usquequaque invenitur prohibitum directe vel indirecte.  Ergo intelligitur esse concessum, supra, de spons., cum apud.

