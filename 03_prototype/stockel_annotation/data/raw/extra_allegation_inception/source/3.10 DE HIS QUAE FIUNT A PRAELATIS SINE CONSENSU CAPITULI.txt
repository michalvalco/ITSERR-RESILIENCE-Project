X 3.10 DE HIS QUAE FIUNT A PRAELATIS SINE CONSENSU CAPITULI

X 3.10.01 Irrita erit

 Irrita
12. q. 2, sine exceptione.

 Commutatio rei ecclesiasticae
Magnae.  Parvam enim rem sine hac solemnitate alienare potest, 12. q. 2, terrulas; et infra, de dona., caeterum.  Ber.

 Subscriptione
Alias non tenet, 12. q. 2, non liceat; et 12. q. 2, alienationes; et 12. q. 2, sine exceptione.

X 3.10.02 Continebatur

 Contradicente
Et ita in venditione rerum ecclesiasticarum taciturnitas pro consensu habetur.  Arg. contra supra, de his quae fi. a prael., irrita; et 12. q. 2, sine exceptione; et 10. q. 2, etenim § hoc ius, in fi.  Solutio: hic ad tempus facta fuit concessio alicui clerico pro beneficio in contrariis in perpetuum.  Et ideo necessarius est ibi expressus consensus, et subscriptio per quam appareat de consensu.  Et est simile 54. dist., si servus.

 Aut contradicente
Infra, de his quae fi. a prael., cum nos.

 Non post multum
Arg. quod si multum tempus elapsum esset, et conventus semper tacuisset, videretur consensisse.  Arg. infra, de privileg., si de terra.  Quod non credo, sed solum factum hic narrat, quod semper possunt contradicere tali contractui, immo non posset praescribere qui emit a solo praelato, cum sciat episcopum non habere ius distrahendi, quia contra leges mercatur, et ideo non praescribat, C. de agric. et cens., quemadmodum, lib. 11; 16. q. 3, si sacerdotes.

 Praeiudicare
Sed videtur quod donatio talis non teneat, quia praelatus non potest donare vel vendere, nisi ut meliora prospiciat, 12. q. 2, sine exceptione; arg. 16. q. 3, si sacerdotes, iam solutum est.  Hoc non fuit donatio perpetua, sed temporalis.

X 3.10.03 Cum nos

 Reclamante
Et ita patet quod in negotiis ecclesiae, necessarius est consensus universitatis vel maioris partis, supra, de his quae fi. a prael., continebatur; 12. q. 2, sine exceptione.  Et in ordinatione clericorum, 24. dist., episcopus sine.  Et in dignitatibus conferendis, infra, de his quae fi. a prael., novit; et 93. dist., legimus.  Idem est in causarum ventilatione, 15. q. 7, episcopus nullus; 15. q. 7, felix; et 15. q. 7, si autem.

 Ratam
Et ita alienatio quae de iure non tenet ratihabitione confirmatur, 16. q. 1, quoniam quicquid; et infra, de iure patron., cura; et 12. q. 2, si qua de rebus.  Arg. contra Inst. de auct. tut. § tutor; et ff. de auct. tut., obligari, circa fi.  Item arg. quod ea quae ab initio non valent, ex post facto convalescunt, infra, de coniug. serv., proposuit; infra, de despon. impub., de illis 2; 31. q. 2, si verum; et 31. q. 2, tua; ff. de ritu nupt., si quis in senatorio; et 1. q. 1, eos qui § cum ergo, circa fi.  Arg. contra 24. q. 1, schisma; et infra, de simon., non satis; et ff. de regul. iur., quod initio; 32. q. 7, flagitia; et 16. q. 3, placuit § potest, vers. quod si privatus.  Prima responsio est vera quandoque in maleficiis, ut teneatur ex maleficio qui ratum habet, sicut qui ab initio mandavit, supra, de restit. spol., cum ad sedem, in fi.; ff. de vi et de vi arm., praetor ait § quotiens.  Dum tamen eius nomine fuerit factum, ff. de preca., si servus.  In negotiis autem sacramentis et caeteris contractibus, quae de iure sortiuntur effectum, eius ratihabitione potest res rata haberi, ab eo qui talia ab initio mandare potuit, si eius nomine factum est, ff. rem rat. hab., cum minor § falsus; et 9. q. 2, Lugdunensis; et ff. de iud., licet verum; et hic, et infra, de dona., pastoralis, in fi.  In his autem quae per alios explicari non possunt, sicut est ut quis per alium ferat sententiam vel testimonium faciat, non habet locum ratihabitio, C. de sent. ex per. recit., arbitri; et C. de sent. ex per. recit., hac lege.  Nisi sit illustris persona, ut ibi, et in his quae contra naturam sunt vel fiunt, et quae sine peccato detineri vel fieri vel possideri non possunt, et quae ipso iure nulla sunt ab initio.  Et sic loquuntur contraria.

X 3.10.04 Novit

 Caput
Sed numquid episcopus auditur sine litteris capituli de rato volens agere pro ecclesia sua?  De hoc dic ut dictum est supra, de procurat., alia; et supra, de rescript., edoceri.

 Non decet
12. dist., non decet; 12. q. 2, alienationes; et 15. q. 7, episcopus 1; et supra, de praescrip., cum non liceat; et arg. 86. dist., si quid; et infra, de his quae fi. a prael., quanto, de quibus constitutionibus hic fit mentio.

 Carere
Sed numquid ipso iure tales constitutiones irritae sunt?  Videtur quod sic ex hac littera, quod satis potest concedi, quia factae contra iura, C. de legi. et const., non dubium.

X 3.10.05 Quanto

 Confirmationibus
Supra, de his quae fi. a prael., novit, cum aliis concordantiis ibi positis; et infra, de his quae fi. a prael., ea noscitur.  Et ita patet quod episcopus negotia ecclesiae suae cum consilio canonicorum suorum tractare debet, 12. q. 2, sine exceptione; et 12. q. 2, alienationes; et 86. dist., si quid; 16. q. 1, ecclesia habet.

 Absentium
Nota quod de crimine falsi tenetur qui nomina absentium fratrum facit inferi, C. ad leg. Corn. de fals., qui veluti.  Et ipsa instrumenta sunt irrita, C. de testament., iubemus; et in Auth. de fid. instrum. § 2, coll. 6.  Non tamen oportet testem scire quae in charta vel in instrumento continentur, cui sigillum apponit, ff. de pigner. act., Caius; C. de testament., hac consultissima.  Nec in hoc casu fit ei praeiudicium quin possit contradicere si sua interfuerit, ut in ff. de pigner. act., Caius.  Sed si sciret, postea reclamare non posset, ut ff. de pignorib., fideiussor § 1; et 1. q. 7, saluberrimum; et supra, de transact., ex litteris; 27. q. 1, omnes deminae; et 20. q. 1, vidua.  Sic et crimen falsi incurrit qui sigillum surripuit furtive nomine capituli, supra, de testib., tam litteris.  Et qui litteras iudicum aperit, supra, de offi. deleg., cum olim magister; et supra, de rescript., olim.  Unde tales deponendi sunt per iura praedicta.

X 3.10.06 Ea noscitur

 Per litteras
Potest ergo quis per litteras praesentari, arg. 64. dist., episcopi; 64. dist., ordinationes; et 64. dist., de abiectione.  Quid si contradicatur litteris?  Stabitur eis donec contrarium probetur, supra, de probat., post cessionem, ubi de hoc; et supra, de testib., cum a nobis.

 Contradicunt
Cum ab initio nesciverunt, alias non videtur quod postea contradicere possint, supra, de his quae fi. a prael., continebatur.

 Intelligi debet
Praesumptive, quia non est versimile quod hoc faciant sine consilio fratrum suorum, supra, de his quae fi. a prael., quanto.  Haec praesumptio probationem recipit in contrarium, ut hic dicitur.  Secus si esset praesumptio iuris et de iure, infra, de spons., ad id quod; et 54. dist., fraternitatem; et infra, de Iudae. et Sarrac., nulli.

 Maioris et sanioris
Sed nonne eo ipso maior est quod est sanior, 31. dist., Nicaena; et infra, de his quae fi. a maior. par. cap., cum in cunctis; et 40. dist., multi, in fine?  Dic quod ubi aliqua pars non est sana, puta quia indignum eligit, vel quia in damnum ecclesiae aliquid facit, ibi dico maiorem partem illam quae sanior est et praeferenda est, supra, de postul. praelat., gratum.  Alias nisi utraque pars in electionibus esset sana, non statim dicerem maiorem saniorem, immo quandoque minorem esse praeferenda, supra, de elect., ecclesia vestra 2, ubi pars maior non obtinet; supra, de appell., constitutus.  Ber.

 Evacuari
Cum non sint factae secundum ius, sed contemptis illis qui requiri debent, supra, de elect., quod sicut; et supra, de elect., quia propter; et supra, de his quae fi. a prael., novit; et supra, de his quae fi. a prael., quanto, ubi hoc videtur expressum.

 Consuetudine
Dummodo sit talis quae iure communi non praeiudicet, scilicet praescripta, supra, de consuet., cum dilectus; et supra, de consuet., cum tanto.  Quia tunc praescripsit praelatus ius instituendi contra alios fratres suos.

 Libertate
Puta quia privilegia habet praelatus, quod solus sine consensu fratrum instituat.  Et ita est hic arg. expressum quod ius eligendi de iure communi simul pertinet ad episcopum et capitulum, cum episcopus sit caput capituli, supra, de his quae fi. a prael., novit, nisi consuetudo contrarium inducat vel privilegium, ut hic patet.  De hoc dixi supra, de elect., cum ecclesia.  Ber.

X 3.10.07 Cum Apostolica sedes

 Hieronymi
16. q. 1, quoniam quicquid; et supra, de consti., cum omnes.

 Leonis
12. q. 2, sine exceptione.

 Vendere
Nisi forte sit parva et sterilis possessio, 12. q. 2, terrulas.

 Totius
Vel maioris partis ibi servientis, 10. q. 2, ea enim § hoc ius.

 Cleri
Id est, capituli sui.  Bona enim aliarum ecclesiarum vendere non debet, nec venditioni auctoritatem praestare, 12. q. 2, abbatibus; et 17. q. 4, in venditionibus.

 Ecclesiae
Scilicet episcopali.

 Profuturum
Quantum ad opinionem ipsorum.  Et sic tenebit alienatio, quamvis contrarium eveniat, ff. de admin. tut., tutor qui § 2.  Tamen si probaretur laesio, restitueretur, ut supra, de in integ. restit., requisivit.

 Tenetur
De facto, quia veram possessionem habere non potest, cum laici decimam non possint, supra, de praescrip., causam quae; et 16. q. 7, decimas quas in usum.  Et tamen tolerat ecclesia quod laici decimas quas antiquitus habuerunt in feudum detineant, de quibus loquitur haec decretalis, ut in fine dicitur.  Ber.

 Monendus est
Et etiam compellendus, cum mortaliter peccat, 6. q. 1, illi qui; et 22. q. 1, omne.  Vel hoc intellige de eo cuius scandalum timetur, 23. q. 4, non potest.  Nam si hoc esset verum, posset episcopus per alios laicos multas ecclesias spoliare et alias ditare.  Quod si faceret, appellandum esset, cum hoc sibi non liceat, infra, de rebus ecc. non alien., non licet.  Hoc quod dicit Laur. intellige de decimis non in feudum concessis.  Sed decretalis loquitur de decimis in feudum concessis, ut dicit in fine.  Ber.

 Praesertim
Id est, maxime, quia ad hoc agitur ut de manu laici revocetur.  Ber.

 Perpetua
Et ita videtur valere donatio sine consensu capituli.  Sed hoc ideo est, quia per hoc utilitati ecclesiae consulitur et illi qui decimam detinebat, quia hoc solum bene agitur, ut vita hominum corrigatur, 23. q. 5, prodest.  Alias semper requiri debet consensus capituli, ut supra, de his quae fi. a prael., per totum.  Ber.

 Alienare
Ideo non intelligitur alienare, quia transfertur de laico ad ecclesiam.  Sic non dicitur alienatio quando transfertur de fratre ad sororem, sicut dicit lex.  Si testator prohibuit rem alienare dando sorori, non videtur alienare, C. de fideicomm., voluntas; ff. de leg. 2, unum ex familia § 2; et ff. de leg. 2, peto § fratrem.  Et qui transfert columnas de loco uno ad alium locum eiusdem civitatis, non videtur facta translatio, C. de aedif. priv., si quis post.  Sed re vera talis revocatio est quaedam alienatio, 12. q. 2, Apostolicos; et infra, de his quae fi. a prael., tua.  Quia si remansisset apud illum laicum decima illa, spes esset quod posset redire ad priorem ecclesiam ad quam spectat, si decederet sine herede, nisi heredes succedant in decimis sive sint collaterales sive descendentes.  Et est simile quod Deus magis voluit sibi hostias immolari quam daemonibus, 22. q. 1, considera.

 In Lateranensi concilio
Infra, de privileg., cum et plantare.  Nec laici in alios laicos decimas possunt transferre, infra, de decim., prohibemus.

 Datur intelligi
A contrario sensu.  Et est fortissimum argumentum, ff. de off. eius cui man. est iur., quaecumque; et 25. dist., qualis; et 45. dist., disciplina, vers. descende peccavit populus tuus.  Quasi dicat: ergo non meus ex quo peccavit, quia propter peccatum receditur a Deo, 32. q. 1, cum renunciatur.  Laur.

 Episcopi
Vide modum argumentandi ex quo dicit de episcopo, ergo tantum de episcopo intelligendum est.  Sic 25. dist., qualis; et 95. dist., illud; ff. de condi. et demon., cum ita.  Arg. contra quia aliud est dicere episcopum, et aliud solum episcopum, infra, de testamen., requisisti.  Et ita hic est unus casus in quo solus episcopus potest alienare.  Alios habes 12. q. 2, terrulas; et 12. q. 2, fugitivi; 12. q. 2, iniustum; 12. q. 2, si quis qualibet; et 12. q. 2, bonae rei.

 In feudum
De aliis vero non esset verum quod hic dicitur, quia ecclesia potest illas vendicare, cum ille nullum ius habeat, sed haec ecclesia ad quam spectant.  Nec potest petere propter ius feudi quod antiquitus ex causa fuit permissum, quia episcopus ius unius ecclesiae non potest alii dare, ut infra, de rebus ecc. non alien., non licet.  Io.

X 3.10.08 Tua nuper

 Conferre
Ut monachi habeant fructus illarum et retineant ecclesias ad usus proprios, et sic laederetur ecclesia.  Unde non valet talis concessio.

 Vacantes
Arg. contrarium, quia sede vacante nihil est innovandum, supra, ne sede vac. nih. inn., novit; supra, ne sede vac. nih. inn., illa; et supra, ne sede vac. nih. inn., constitutis.  Respondeo: contraria loquuntur in episcopatibus et consimilibus.

 Alterius
Id est, istius praesentis quaestionis.  Sed ideo dicit alterius, quia alia quaestio praecedit quae ponebatur in antiqua compilatione in titulo supra, de institutionibus.  Sed in hac non ponitur.

 Leonis
12. q. 2, sine exceptione; et supra, de his quae fi. a prael., cum Apostolica.

 Vendere
Nisi forte sit res quae servando servari non possit, C. de admin. tut., lex quae, in fi.

 Tractatu
Sed qualiter fiet tractatus?  Convenient omnes, et quilibet dicet quod sibi videtur, C. de vend. reb. civ., si qua, lib. 11; et C. de debit. civit., apud eos, lib. 11.  Et hoc de immobilibus vel mobilibus pretiosis, quia si sint pretiosa, necessaria est solemnitas, C. de admin. tut., lex quae.  Secus in his quae servando servari non possunt, ut lex praedicta, et ff. de pet. hered., divus.  Vincen.

 Dubium
Probabili iudicio, licet forte secus contingat, arg. ff. de minor., verum § si locupleti.  Et intellige non sit dubium quantum ad se, quia sufficit ab initio bene gestum, ff. de negot. gest., sed an ultro § 1.

 Per hoc
Id est, per capitulum Leonis, 16. q. 1, possessiones.

 Perpetuas
Perpetuae enim intelliguntur ex eo, quia fiunt ecclesiis et non personis, ut supra, de his quae fi. a prael., cum Apostolica; et ff. de ann. legat., annua; et 12. q. 2, liberti.  Quia ecclesia non moritur, ut ibi dicitur, et supra, de instit., cum venissent.  Si fiunt personis sine temporis praefinitione, durabunt in eorum vitam, 10. q. 2, haec usus praestatio; et 16. q. 1, possessiones.

X 3.10.09 Pastoralis

 Dionysii
13. q. 1, ecclesias; 90. dist., discordantes; et 80. dist., episcopi.

 Obventiones
Id est, fructus vel redditus retenta sibi ecclesia cum sustentatione vicarii.

 Sustentatione
Sufficienti, supra, de praeben., de monachis, ubi de hoc; et supra, de supp. neg. prael., sicut.

 Lateranensis concilii
Ut infra, de censib., prohibemus.

 Salva constitutione canonica
12. q. 2, bonae rei.  Ex hac littera videtur manifeste quod episcopus posset dare quinquagesimam vel centesimam partem sine consensu capituli, ut in praedicto capitulo 12. q. 2, bonae rei.  Non obstante iuramento de non alienandis rebus ecclesiae, infra, de eccl. aedif., tua; et supra, de iureiur., intellecto.  Nemo enim potest episcopum accusare de eo quod templum Dei aedificat, 12. q. 2, aurum.  Item quia sufficit semel a iure fuisse concessum.  Unde non est ulterius necesse adire praetorem, ff. de condi. insti., quae sub conditione § ulti.  Arg. contra infra, de dona., pastoralis; et supra, de his quae fi. a prael., tua; 12. q. 2, si episcopus; et supra, de his quae fi. a prael., cum nos.  Hug. et Tanc. cum eo dicunt quod etiam in hoc casu requiritur consensus capituli, licet enim ei permittatur a iure alienare causa necessitatis vel utilitatis, requiri tamen debet consensus capituli, 12. q. 2, sine exceptione.  Littera tamen ista contradicit.  Et Io. idem dicit super illo capitulo 12. q. 2, bonae rei.  Illud quidem securum est dicere, et expone hanc litteram secundum quod Tanc. exponit, id est, salva constitutione, quia non derogatur per istud responsum illi canoni 12. q. 2, bonae rei, nec dicitur ibi quod episcopus posset illam donationem facere sine consensu canonicorum.  Sed haec littera contrarium innuit, et infra, de dona., Apostolicae, ubi de hoc.  Et ita credo verum et statuendum hic.

 Quinquagesima
Immo quandoque maiorem portionem, si multum abundat, de auctoritate tamen superioris.  Quandoque non tantam quandoque nihil si gravatur ecclesia, infra, de dona., Apostolicae.  Io.

X 3.10.10 Etsi membra

 Provinciale
De quo habes 18. dist., per totum; et infra, de accusat., sicut.  De concilio monachorum habetur infra, de statu monach., in singulis; et infra, de statu monach., ea quae.

 Contingere
Et merito, quia quod omnes tangit ab omnibus debet comprobari, 63. dist., nullus laicorum; et 66. dist., archiepiscopus; et 8. q. 1, licet ergo; et supra, de temp. ord., si archiepiscopus, ubi de hoc; et ff. de adopt., nam ita; et ff. de minor., in causae § causa; et ff. de minor., etiam § ulti.; et ff. de iure aur. an., divus; et ff. de aqua pluv. arc., in concedendo; et in Auth. ut spons. larg. § ad hoc quoque, coll. 8.  Laici vero huiusmodi conciliis interesse non debent nisi specialiter invitentur, 68. dist., Hadrianus, in fi.  Vel etiam nisi specialiter tractaretur causa fidei, 96. dist. § nam.  Vel nisi tractaretur de matrimonio, quia cum tales causae eos tangant, possunt interesse, 35. q. 5, ad sedem.

