X 4.08 DE CONIUGIO LEPROSUM

X 4.08.01 Pervenit

 De consuetudine
Quae est iure canonico approbata, supra, de eccl. aedif., cum dicat; quia ut ibi patet cum aliis habitare non debent; et etiam de iure veteris testamenti, 33. q. 2, hoc ipsum.  Sed in hoc quod viri sani non sequuntur uxores, vel econverso, mala erat consuetudo, ut infra sequitur, et infra, de coniug. lepr., quoniam.

 Una caro
Hoc expositum est, supra, de bigam., debitum.

 Sine altero
34. q. 2, si quis necessitate; et 32. q. 5, si uxorem.

 Diutius
Hic non determinatur quantum extendatur istud, diutius, et ideo in arbitrio boni viri consistit, supra, de offi. deleg., de causis; et ff. de iure delib., ait praetor.  Permittuntur tamen mariti quandoque ab uxoribus recedere, et abesse per multa tempora, in favorem tamen terrae sanctae, supra, de voto et vot. redem., ex multa, ad fi.  Diutius, quandoque extenditur usque ad biennium, ff. locat. et conduct., cum domini horreorum.  Quandoque usque ad quinquennium, ff. de separat., sciendum § quod dicitur.

 Sequantur
Nota quod vir tenetur sequi uxorem, sicut econverso, cum non ad imparia iudicentur, 32. q. 1, si quis uxorem, in fi.  Et hoc cum ex iusta causa recedit uxor, alias retineat eam maritali potestate, 33. q. 5, cum caput; et 33. q. 5, manifestum; et 33. q. 5, noluit.  Et mulier semper tenetur sequi virum ex quacumque causa, 13. q. 2, unaquaeque; nisi ipsam trahere vellet ad infidelitatem, infra, de divort., quaesivit; vel nisi efficiatur vagabundus, 34. q. 2, si quis inevitabili necessitate, arg. ff. de oper. lib., quod nisi, in fi.  Ber.

 Ministrent
Numquid in eodem lecto et domo morari debent?  Non debent ad lectum continue compelli, sed sufficit leproso, quod suo debito non fraudetur.  Sed quare non compelluntur praecise, 33. q. 5, notificasti?  Resp.: forte ideo, ne leprosi nimis improbi efficiantur in exactione sui iuris, tamen si sani omnino recusarent, bene compellerentur; sed primo exhortandi sunt, ut hic dicit, ut in fine patet; et infra, de coniug. lepr., quoniam, in fi.  Nam illud potest referri ad continentiam, quae suaderi potest, imperari vero minime, 32. q. 1, integritas.  Et unam solam causam excipit dominus, infra, de coniug. lepr., quoniam; et 32. q. 7, omnes causationes.  Ber.

X 4.08.02 Quoniam

 Excepta causa fornicationis
32. q. 1, dixit Dominus; et 32. q. 7, Apostolus; et 32. q. 7, omnes causationes.

 Lepra
Sic propter lepram alter alterum dimittere non potest, supra, de coniug. lepr., pervenit; et supra, de iureiur., quemadmodum.  Sed sponsa de futuro dimitti potest propter lepram supervenientem, ut ibi, supra, de coniug. lepr., pervenit.

 Gravi infirmitate
32. q. 7, hi qui sani; et 32. q. 5, si uxorem quis.  Simile supra, de cleri. aegro., cum percussio; supra, de cleri. aegro., presbyterum; supra, de cleri. aegro., de rectoribus; et supra, de cleri. aegro., consultationibus; et ff. de tutor. et curat., nec ille; et 7. q. 1, pontifices.  Arg. contra, supra, de cleri. aegro., tua; sed ibi solvitur.

 Liberum
Cum non sit eis prohibitum, quia edictum de matrimonio prohibitorium est, supra, de spons., cum apud.

 Generali praecepto
Nota quod generaliter dicitur, generaliter est intelligendum, de conse. dist. 4, ut ostenderet; et ff. de procur., procurator cui; 12. q. 1, dilectissimis; ff. mand. vel cont., creditor § Lucius.  Immo etiam indefinita generaliter intelligitur, 20. dist., si Romanorum; et 23. q. 5, si non licet; et infra, de privileg., quia circa; ff. de servitu. urb. praed., si servitus; et ff. de accep., pluribus.  Arg. contra, quod indefinita non aequipollet universali, supra, de decim., ad audientiam; ff. de leg. 3, non aliter; de conse. dist. 2, liquido.  Item contra, quod generale verbum restringitur, 2. q. 2, omnes leges; et 1. dist., omnes leges; et infra, de sent. excom., si vero alicuius § si vero; et ff. ad leg. Aquil., scientiam § qui; ff. de pignorib., obligatione generali.  Solutio: verbum, generali, intelligendum est generaliter, prout hic dicitur et in primis concordantiis, nisi constet contrahentem vel testatorem aliter intellexisse de quibusdam, C. de transaction., age cum Geminiano; vel nisi sensus non patiatur, ut in ultimo concordanti.  Et quod dicitur, indefinita aequipollet universali, illud regulariter obtinet in iure, si lege vel canone non detrminatur, 31. q. 1, quod si dormierit.  Ber.

 Exceptio
Et ideo nos ex consensu nostro recipere non debemus, 2. q. 5, consuluisti; et 55. dist., si Evangelica; et 61. dist., miramur; 7. q. 1, scripsit; et 31. q. 1, quod si dormierit; et supra, de translat., inter corporalia.  Arg. contra, de conse. dist. 2, liquido.  Ber.

X 4.08.03 Litteras

 Cogi non debet
Sic ergo patet quod lepra superveniens soluit sponsalia de futuro, et eadem ratione quaelibet alia enormis deformitas, ut supra, de iureiur., quemadmodum.  Secus in matrimonio de praesenti, ut patet ex proximis capitulis, supra, de coniug. lepr., pervenit; supra, de coniug. lepr., quoniam; et supra, de iureiur., quemadmodum.  Item arg. quod ea quae de novo emergunt, auxilio indigent, ff. de interrog. act., de aetate § ex causa; et supra, de offi. deleg., insinuante; et ff. ad Velleia., si mulier in iure.

