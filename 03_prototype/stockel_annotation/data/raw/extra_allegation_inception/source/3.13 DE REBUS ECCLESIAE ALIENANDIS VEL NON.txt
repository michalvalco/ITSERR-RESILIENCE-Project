X 3.13 DE REBUS ECCLESIAE ALIENANDIS VEL NON

X 3.13.01 Non licet

 Ad aliam
Passim et sine causa.  Ex causa tamen posset, 12. q. 2, bonae rei; infra, de eccl. aedif., ad audientiam 1; et 16. q. 1, praecipimus § sicut duo; et infra, de excess. praelat., sicut.  Quidam tamen hoc concedunt, ut Ala.  Dic de hoc ut infra, de relig. dom., constitutus.

 Commutare
10. q. 2, hoc ius § sed et permutare.

X 3.13.02 Qui res ecclesiae

 Regibus
16. q. 1, in canonibus.

 Egentium
16. q. 1, quoniam quicquid.

 Irrita
12. q. 2, quicumque militum; et 12. q. 2, de rebus.  Arg. contra C. de quadrien. praescr., bene a Zenone.  Solutio: lex ista non obtinet secndum canones.  Vincen.

 Excludantur
Ut sic puniantur in quo deliquerunt.  Sic supra, de temp. ord., litteras; et infra, de iure patron., pastoralis; et 17. q. 4, frater; et 17. q. 4, ad episcopos; infra, de immun. eccl., immunitatem.  Ber.

X 3.13.03 Consensus

 De familia
Non benemeritos.  Nam benemeritos posset manumittere, licet ecclesiae nihil contulisset, 12. q. 2, si quos.  Ala.  Et hoc de consensu episcopi, 12. q. 2, placuit.

 Modum
Id est, quantitatem vel aestimationem in duplum, ut res quam dedit, valeat duplum quam mancipium ut canones dicunt, 12. q. 2, episcopus qui mancipium, de quibus hic fit mentio.  Tanc.

 Posteritate
Cum parentibus manumissa, quia post manumissionem proles a liberto suscepta nullius patrocinio est obnoxia, C. de oper. lib., quod ex liberta.  Vel est speciale in prole liberti ecclesiae, ut semper sit ecclesiae obnoxia, ut hic, et 12. q. 2, liberti; et 12. q. 2, longinquitate.  Idem est in aliis, ut quidam legistae dicunt, dum vivit patronus et pater libertinae conditionis, C. de libert. et eor. lib., libertinae.  Sed illam legem quidam intelligunt de filiis manumissis cum patre.  Unde videtur melius quod speciale sit hoc in ecclesia.

 Utilitates
Id est, operas tempore manumissionis impositas ipsi liberto a domino, ff. de oper. lib., operas; ff. de oper. lib., a duobus; et ff. de oper. lib., si quis operas.  Quae tamen imponi non debent venienti ad clericatum, 54. dist., quicumque.

X 3.13.04 Episcopi qui

 Episcopi
Hoc capitulum est pars illius 12. q. 2, et si illi.

 Conferunt
Ergo a contrario sensu, si de suis conferunt, aliquos manumittere possunt, supra, de rebus ecc. non alien., consensus; 12. q. 2, episcopus qui.  Tanc.

 Inferat
Arg. contra 12. q. 2, si quos.  Solutio: ibi de consensu capituli, hic non.  Vel ibi de benemerito, hic de malemerito.

 Successor
Infra, de precar., de precariis; 35. q. 9, quod quis.

X 3.13.05 Nulli liceat

 Alienare
Nisi pro utilitate ecclesiae, 12. q. 2, sine exceptione.  Et iuris solemnitate quae habetur 10. q. 2, ea enim § hoc ius.  Ala.

 Immobilem
Mobilia vero quae servando servari non possunt, potest praelatus alienare ad instar tutoris, C. de admin. tut., lex quae, in fi.; C. quan. decr. op., et sine interpositione.

 Hypothecae
Hypotheca est obligatio rei immobilis, pignus rei mobilis, quasi a pugno, Inst. de action. § inter pignus.

 Alienationis
Verbum alienationis in hoc loco largissime accipitur.  Et sic C. de reb. alien., sancimus; et in Auth. de non alien. aut perm. ecc. § nos igitur, coll. 2.  Alibi strictius accipitur pro eo contractu quo transfertur dominium, C. de fund. dot., si aestimata; ff. de ver. sig., alienationis; ff. de alien. iud. mut. caus., fac ex hoc § 2; C. de iure emphyt., ius emphyteuticarium.  Ala.  Et ita neque vendere neque sub conditione tradere neque permutare vel donare vel emphyteuticum contractum potest facere praelatus.

 Leonina
C. de sacro. eccl., iubemus § oeconomus; et 12. q. 2, monemus.

X 3.13.06 Si quis presbyterorum

 Defensorum
Id est, advocatorum vel procuratorum, 16. q. 1, de praesentium.  Ala.

 Subscripserit
Arg. quod qui de facto alterius subscribit, consentire videtur, ff. de in rem ver., pater; ff. quod iuss., merito § sed et si; 12. q. 2, non liceat; et 12. q. 2, cum redemptor.  Arg. contra ff. de pigner. act., Caius.  Sed ibi ignoravit quid continebatur.  Sed verum est ubi ad auctoritatem contractus subscriptio desideratur.  Quod intelligas cum hac distinctione, quia aut subscribit quis nomine alieno aut suo.  Si alieno, non obligatur qui subscribit nec intelligitur consentire, ff. de institut. act., Lucius; ff. de rescind. vend., Titius.  Si nomine suo, aut scienter aut ignoranter.  Si scienter, tunc obligatur et consentire videtur, ut hic, ut in primis concordantiis, et ff. de pignorib., si fideiussor § 1.  Si ignoranter, non videtur consentire nec ei nocet, C. plus val. quod agit., si falsum; C. de donation., nec ignorans; et lege praedicta ff. de pigner. act., Caius.

 Iratus
Humano more loquitur, quoniam Deus non irascitur, 22. q. 4, incommutabilis.

 Alienator
Qui alienat in praeiudicium ecclesiae etiam si iurasset non repetere, revocare debet alienationem non obstante iuramento cum sit illicitum, supra, de iureiur., intellecto.  Arg. contra supra, de instit., cum venissent.  Sed ibi alias poterat consuli ecclesiae per capitulum.  In decretali supra, de iureiur., intellecto, non erat alius per quem posset consuli regno.  Ber.

 Celeri
Simile infra, de loc. et cond., propter; et infra, de loc. et cond., potuit, ubi dicitur qualiter intelligatur de celeri.  Celeriter intelligo in hoc casu antequam laedatur ecclesia ex tali alienatione.

 Prospexerint
Per repetitionem.  Et ita qui male alienavit rem ecclesiae potest repetere, ut hic patet, et 35. q. 9, quod quis; et supra, de elect., nosti.  Quod verum est si in administratione toleratur, secus si remotus fuerit, 12. q. 2, monemus.  Ala.

 Remedium
Et ita est arg. quod si dilapidator vult servare ecclesiam indemnem, quod non removeatur.  De hoc dixi supra, de elect., quod sicut.

 Poenam
Scilicet depositionis, 12. q. 2, diaconi; et C. de sacro. eccl., iubemus § oeconomus.  Et si satisfacere non posset, excommunicabitur quousque satisfecerit.

 Ab initio nullas
Ex hoc manifeste patet quod alienatio quae fit contra formam iuris, nulla est ipso iure, supra, de in integ. restit., constitutus; et supra, de his quae fi. a maior. par. cap., cum in cunctis; et 12. q. 2, sine exceptione.  Arg. contra 12. q. 2, si qua de rebus.  Hoc solvit supra, ne sede vac. nih. inn., novit.  Vincen.

 Personis
Id est, clericis omnibus et conversis et patronis, 16. q. 7, filiis; et parochianis, quia eorum interest.  Sed personae alterius ecclesiae non admittentur, cum sit privatum iudicium.

 Alienata
De facto, quia ipso iure non tenet, ut dictum est.  Et nota quod ecclesia habet actionem personalem contra alienatorem, si est solvendo vel habet in rem actionem contra possessorem, 12. q. 2, Apostolicos.  Et est expressum C. si tut. vel curat. interven., etiam in his; et C. si tut. vel curat. interven., etiam tutoribus.  Sed si obtineret contra unum, alter liberaretur, ff. de eo per quem fac. erit, aequissimum § si plures.  Et si conveniat unum, non fit ei praeiudicium quo ad alium.  Sola enim solutio imponit ei silentium, ff. deposi., depositum § si apud; et C. si tut. vel curat. interven., etiam tutoribus.  Sed numquid eccleisa tenetur cedere actiones suas solventi contra alium?  Non, cum enim conveniatur ex delicto suo vel ex maleficio, non potest petere cessionem actionum, ff. de admin. tut., si plures tutelam.  Praeterea alienator potest repetere, ut hic dicitur.  Sed contra videtur quod non sit audiendus, cum teneatur de evictione.  Et dicit regula: quem de evictione tenet actio, eundem agentem repellit exceptio, C. de evict., exceptione; et C. de evict., si ob causam.  Respondeo: illud generale est, sed hic si repellatur, replicabit quod rem ecclesiae repetat, quia contractus nullus est, et ideo non tenetur.  Sicut excipitur contra mulierem de re vendita et tradita, sed ipsa replicat factum esse contra Velleianum, ff. ad Velleia., si mulier § item si mulier.  Nec mirum si contingit hoc in praelato, quia interdum accidit hoc in privato, C. de agric. et cens., quemadmodum, lib. 11, et est specialis casus.  Et si nihil habet praelatus, non dabit pretium, C. de rei vend., si mancipium.  Vincen.  Item ex hoc capitulo dicunt quidam, quod praelatus vel etiam quilibet de ecclesia potest agere pro ecclesia sine litteris de rato.  De hoc dixi supra, de procurat., alia; et supra, de rescript., edoceri.  Simile 12. q. 2, non liceat, et sunt eiusdem auctoris.

X 3.13.07 Ad aures

 Hereditario
Id est, in emphyteusim perpetuam, 10. q. 2, hoc ius, vers. perpetuo quoque.  Tanc.

 Nisi forte tunc
Scilicet tempore contractus.  Simile infra, de empt. et vend., cum dilecti; et supra, de elect., dudum ad audientiam; et ff. de evict., ex mille § 1.  Et sic spectatur initium contractus.  Et si tunc laeditur ecclesia, restituitur.  Alias si postea res fieret melior per sollicitudinem colonorum, si possessiones istas reddiderunt meliores, non expelluntur ex quo in principio ecclesia decepta non fuit, C. locat. et conduct., aedem quam; et C. locat. et conduct., legem quidem; C. de rescind. vend., ad rescindenda, ne negligentia sua sit eis damnosa, C. de alluv., ea quae.
 
X 3.13.08 Ut super aliqua

 Possessiones
Solent enim plerumque reges possessiones et redditus certos dare ecclesiis loco decimarum, et hoc satis potest fieri pro decimis subtractis sive retentis, sed pro futuris non videtur admittenda talis commutatio, infra, de rerum perm., exhibita.  Ala.

 Excepit
Id est, recepit.  Simile supra, ut lite non cont., quoniam.  Simile 23. q. 5, non est nostrum.

 Sacramento
Nam quilibet episcopus qui immediate domino Papae subest, iurat ei fidelitatem quod non alienabit bona ecclesiae nec infeudabit de novo.  Et idem iuramentum praestant alii episcopi suis Metropolitanis.

 Alienationis
Large sumpto vocabulo, sive transferatur dominium sive non, supra, de rebus ecc. non alien., nulli; et C. de reb. alien., sancimus.

 Intelligantur
Ad quaestionem primam non respondet.  Forte ideo quia non expressit quanto tempore tenuit et utrum bona fide an mala fide, infra, de spons., de muliere.  Ala.

 Sive non
Praesumitur tamen esse de mensa archiepiscopi, cum sit in possessione earum, C. de rei vend., res alienas.  Laur.

 Consultius
Quia tertius, infra, de spons., iuvenis.  Laur.

 Assensu
12. q. 2, terrulas, contra.  Solutio: hic vocat possessiones minus utiles comparatione magis utilium, ibi vero minus utiles dicuntur simpliciter et absolute.  Hic est necessarius consensus capituli, ibi non.  Vel ex honestate requiritur in his non ex necessitate, ut ibi.  Ber.

X 3.13.09 Ad audientiam nostram

 Inconsultis
Unde contractus nullus, supra, de rebus ecc. non alien., non licet; et 12. q. 2, sine exceptione.

 Locationes revocare
De facto, quia ipso iure non tenuit contractus, supra, de his quae fi. a prael., tua.  Arg. 24. q. 1, audivimus.  Sicut alias exponitur separari, id est, non fuerunt mixta bona paterna et materna, C. de legit. hered., si eius.

 Refundendam
Sed numquid habent actionem de iure tales conductores contra locatores ad repetendam pecuniam?  Sic si fuerint bonae fidei, 12. q. 2, Vulteranae; in Auth. de non alien. aut perm. ecc. § si quis, coll. 2.  Si malae fidei fuerint non, 16. q. 3, placuit § potest, vers. universas; C. ne rei dom. vel temp., universitas; 10. q. 2, hoc ius § qui vero, in fi.  Nisi de evictione prospexerint, C. de evict., si fundum.  In casu tamen speciali malae fidei emptor agit ad pretium, C. commun. de legat., si duobus.  Laur.

X 3.13.10 Possessiones

 Alienare
Supra, de rebus ecc. non alien., ut super.  Arg. contra 12. q. 3, episcopus.  Solutio: hic prohibetur perpetua alienatio possessionum, ibi conceditur specialiter tertiarum.  Vel quod ibi dicitur quod potest alienare, intelligitur de consensu capituli et si causa subest.

 Monachi
Econverso bene possunt saeculares amoveri ab ecclesia aliqua, et in ea instituti regulares si episcopi diocesis consensus accesserit, dum tamen clericis alibi aeque provideatur, infra, de eccl. aedif., ad audientiam 2.  Non tamen intelligas illud invitis clericis faciendum.  Invito enim usufructario non potest proprietarius deteriorem causam eius facere etiam in meliorem statum mutando, ff. de usufruct. et habit., usuariae.  Laur.

 Clericis
Quia quamdiu inveniri possunt regulares, numquam ponendi sunt saeculares, infra, de relig. dom., inter quatuor.

 Laicis
Hoc ideo dicit quia postquam locus factus religiosus, amplius ad saeculares usus redire non debet.  Sic et de vestimentis altaris et lignis ecclesiarum, infra, de relig. dom., ad haec; et de conse. dist. 1, ligna; et de conse. dist. 1, altaris.

X 3.13.11 Ad nostram noveritis

 Per multos
Forte per duos vel per tres, quia pluralis locutio duorum numero contenta est, 4. q. 3, si testes § ubi numerus.  Hoc ideo dicit, quia post quadriennium non subvenitur ecclesiae per beneficium restitutionis, C. de temp. in int. rest., supervacuam.

 Enorme
Hoc ideo dicit, quia pro levi damno non datur restitutio, ff. de in int. rest., scio; et supra, de in integ. restit., beneficio.  Sed numquid in hoc casu cum laeditur enormiter, subvenitur ei per beneficium restitutionis vel ipso iure tuta est?  Dico quod ex quo consensus capituli affuit, et ideo credebant utiliter contrahere, tenuit contractus, licet laesa sit ecclesia, infra, de empt. et vend., cum dilecti; et 12. q. 2, sine exceptione.  Sed potest restitui si laesa sit enormiter, supra, de in integ. restit., requisivit.  Sed si decepta esset ultra dimidiam partem iusti pretii, subvenitur ei iure communi et etiam cuilibet, C. de rescind. vend., rem maioris; et infra, de empt. et vend., cum dilecti; et infra, de empt. et vend., cum causa.  Secundum hoc usque ad legitimam praescriptionem potest agere, licet quidam dicant quod in hoc casu agendum sit iudicis officio.  Io.

 Sufficiere
Sed non videtur quod ille debeat lucrari fructus perceptos supra id quod ipse dedit ecclesiae.  Nam cum aliquis restituitur, omnia debent restitui in pristinum statum, ut neutra pars sit in damno vel in lucro, C. de repud., matrimonium; ff. de minor., quod si minor § restitutio.  Item quod bona fide percepit, ff. de acq. rer. dom., bonae fidei; infra, de feud., insinuatione; arg. 12. q. 2, Vulteranae.  Io.  Et si vellet petere laboris mercedem, necesse haberet restituere fructus qui excederent labores, ff. de rei vend., sumptus.  Laur.  Et sic arg. quod nemo cogitur suis stipendiis militare, et de labore suo mercedem quis recipere debet, 12. q. 2, caritatem; et 12. q. 2, ecclesiasticis; et 12. q. 2, precariae.

X 3.13.12 Cum laicis

 Cum laicis
96. dist., bene quidem; et supra, de consti., ecclesia; et 16. q. 7, laicis; et 16. q. 7, non placuit.

 Principes
Nota arg. quod laici principes possunt dare ecclesiis privilegium, 16. q. 1, generaliter; et 27. dist. § hinc etiam; infra, de immun. eccl., non minus, arg.  Immo ut videtur possunt dare privilegium libertatis, 63. dist., in synodo; et melius 63. dist., Agathosa; arg. supra, de in integ. restit., auditis.  Arg. contra 10. q. 1, noverint.  Io.

 Alienatione
Supra, de consti., quae in ecclesiarum.

 Annexa
Ut ius patronatus, supra, de iudic., quanto.

 Assensu
Supra, de rebus ecc. non alien., non licet; et 12. q. 2, sine exceptione.

 Compellendis
Immo sunt ipso iure excommunicati, ut infra, de sent. excom., noverit.

