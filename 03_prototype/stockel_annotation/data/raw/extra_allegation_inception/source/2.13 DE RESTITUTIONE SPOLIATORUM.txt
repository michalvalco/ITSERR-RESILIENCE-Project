X 2.13 DE RESTITUTIONE SPOLIATORUM

X 2.13.01 Licet multum

 Contentionem
Si hoc petivisset, infra, de restit. spol., sollicite; et infra, de restit. spol., in litteris; et infra, de restit. spol., item cum quis; et 3. q. 1, per totum; et 3. q. 2, per totum.  Et sibi imputet iste caecus qui renunciavit iudicio possessorio, 29. q. 2, cuius rei causa, in glossa probare.  Sed videtur quod non est restituendus si adversarius incontinenti vellet probare dominium, ff. ad exhib., in hac actione § ibidem; et ff. ad Trebel., ille a quo § 1; et melius ff. ut in poss. legat., si is a quo, 1. resp.; et infra, de restit. spol., litteras, ad fi.  Sed non obstant leges illae, quia non loquuntur in interdicto unde vi.  Immo in interdicto de adipiscenda possessione.  Et quod dicit decretalis infra, de restit. spol., litteras, speciale est propter periculum animae in casibus ubi ecclesia dispensare non potest, ut ibi patet.

 Restitui
Cum fructibus perceptis.  Et qui percipi poterunt a tempore deiectionis, infra, de restit. spol., sollicite; et infra, de restit. spol., gravis.  Sed quid si sumptus aliquos fecit ille diaconus in rem illam?  Respondeo: nec petitionem habet invasor nec retentionem, quia donare videtur tamquam malae fidei possessor, Inst. de rerum div. § ex diverso.  Et quicquid plantatur, seritur vel aedificatur, omne solo cedit si radices prius egit, Inst. de rerum div. § si Titius.  Immo tenetur etiam de eo quod casu periit, ff. de leg. 1, cum res, in fi.  Tamen sumptus necessarios sine quibus res facta esset deterior, non debet restituere, C. de rei vend., domum; et ff. de pet. hered., si a domino § ulti.

X 2.13.02 Sollicite

 Eum spoliatum
Ergo a contrario sensu si non esset spoliatus, bene reciperentur testes contra eum, infra, de restit. spol., accepta.  Ex eo enim quod spoliatus renunciavit, praesumitur quod invitus et coactus renunciavit.  Unde contra talem praesumptionem non admittuntur testes, ut hic innuitur, nisi facta restitutione.  Sed quare mandat Papa inquiri quo tempore renunciavit, cum spoliatus ante causae ingressum debeat inquiritur, quia si renunciasset eo tempore quo possidebat, et ipse postea peteret ecclesiam dicens se spoliatum, tunc reciperentur testes contra eum, quod sponte renunciavit ut sic defenderet se iste reus contra istum petentem restitutionem, ut sequitur in glossa, ad fi.; et supra, de renunciat., super hoc, quae consuevit signari contraria huic.  Sed non contradicit, quia in alio casu loquitur, ut ibi dictum est.  Sed si aliquis spoliatus petit restitutionem beneficii sui, et obiiciatur ei quod non fuerit canonice institutus, vel quod sponte renunciavit vel abiuravit, non est audiendus, quia ei non potest referri quaestio proprietatis, nisi postquam fuerit restitutus, quod esset si audiretur obiiciens in iure minus canonicam institutionem vel abiurationem spontaneam, ut infra, de restit. spol., in litteris; et infra, de restit. spol., item cum quis; et infra, de restit. spol., ex conquestione.  Quia quaestio spoliationis privilegiata est, supra, de ord. cognit., super spoliatione.  Hic ergo tantum agitur possessorio, unde adversarius non est audiendus movens ei quaestionem proprietatis, quia nihil habet commune quaestio proprietatis cum possessione, ff. de acq. poss., naturaliter § nihil.  Quare non obstat iuramentum restitutionem petenti, cum in ea non agatur de iure proprietatis.  Sed iuramentum et renunciatio spontanea tangunt ius proprietatis, cui abiurando renunciavit spoliatus, sed possessioni non renunciavit vel abiuravit, quia iam amiserat eam per spoliationem, et ei quod non possidebat renunciare non poterat, quare petit restitutionem.  Si vero constaret quod non spoliatus renunciasset, bene reciperentur testes adversarii, quod sponte renunciaverit, dum quiete possidebat, ut in capitulo infra, de restit. spol., accepta.  Et sic est arg. quod lata sententia super proprietate non obstat agere volenti de possessione, ut notatur supra, de caus. poss. et propr., pastoralis.  Et etiam arg. contra colligitur ibi, quod obstet in glossa ergo si aliquis etc.

 Quia non est versimile
Contra hanc praesumptionem non admittuntur testes, ex quo constat quod spoliatus sic renunciavit.  Et hoc tantum ex vi praesumptionis, sed potius ex natura et privilegio spoliationis, quia eam intentans non est reconveniendus, nisi de alia spoliatione conveniretur, vel ei in modum exceptionis alia spoliatio obiiceretur, supra, de ord. cognit., super spoliatione.  Sed manifeste videtur contraria decretalis sequens infra, de restit. spol., accepta, ubi obiiciens spontaneam abiurationem agenti possessorio, auditur.  Quidam sic solvunt contrarietatem, quod hic metu renunciavit, et non coram suo iudice.  Et in capitulo sequenti infra, de restit. spol., accepta, renunciavit sponte et coram suo iudice.  Verior est solutio, quia hic agebatur possessorio tantum, in sequenti possessorio et petitorio, ut patet in integra.  Vel dic quod hic constabat eum spoliatum fuisse cum renunciavit, quia hoc primo quaesitum fuit, ut dicit in principio.  Sed in sequenti non constabat eum fuisse spoliatum.  Immo dicebatur quod nulla spoliatione facta, sponte dum possidebat renunciavit, et sic admittitur ad probandum quod non spoliavit indirecte.  Sic infra, de restit. spol., cum ad sedem; et infra, de testib., significaverunt; et infra, de restit. spol., olim causam.  Arg. quod sicut admittitur actor ad probandum quod fuerit spoliatus, sic reus potest et debet admitti ad probandum contrarium, quod erit dum probaverit quod sponte renunciaverit, cum possidebat et coram suo iudice.  Et si hoc probaverit, patet quod ipsum non spoliavit.  Et sic nulla contrarietas, et ibi praecessit renunciatio spoliationem, sed econverso hic et ideo secus, et ita non fuit spoliatus.

 Spoliatus
Quid si spoliatus stetit per annum quod non petiit restitui, numquid postea auditor?  Videtur quod non, quia interdictum actio est praetoria, quae anno expirat, Inst. de perp. et temp. act., in princ.  Respondeo: praetoria actiones temporales sunt quo ad poenam, perpetuae quo ad prosecutionem ipsius rei, ff. de act. et oblig., in honorariis; ff. de vi et de vi arm., praetor ait, in princ.  Immo secundum canones videtur quod etiam ad damnum sive ad poenam perpetuo agi possit, quia nulla conditio temporis opponi potest, ut 3. q. 1, redintegranda.

X 2.13.03 Accepta conquestione

 Abiuraverit
Contra supra, de restit. spol., sollicite, ubi non admittuntur testes, ibi solvitur.  Item arg. contra infra, de instit., cum venissent.  Sed ibi possessorio actum fuit, et ibi etiam abiuratio vel renunciatio personalis fuit, sed concessio fuit realis.  Item arg. aliud contra infra, de concess. praeben., post electionem, ibi non fuit abiuratio probata, unde ibi restituitur.  Et post restitutionem potest opponi abiuratio, ut ibi dicitur in fi.  Quidam dicunt quod illa decretalis supra, de restit. spol., sollicite, continet dispensationem ex eo quod ibi auditur contra iuramentum.  Haec vero ius continet ex eo quod hic non auditur contra iuramentum, arg. infra, de iureiur., si vero.  Ber.

X 2.13.04 Audita querela

 Alterius ecclesiae personatum haberet
Sed etiam quodcumque istorum probaretur, sufficiebat, infra, de praeben., referente; et infra, de praeben., de multa; et supra, de elect., dudum ecclesia; et supra, de restit. spol., accepta; et supra, de his quae vi met. caus. fi., ad audientiam; et infra, de iureiur., si vero; et 22. q. 4, si aliquid.

 Molestaret
Et sic patet quod T. possidebat et H. illum impediebat, et molestabat eum super ipsa ecclesia.  Unde agebat T. uti possidetis, scilicet ne inquietaretur.  Unde secundum formam petitionis formatur hic sententia, infra, de simon., licet Heli § nam iuxta iudicii etc.

 Non intelleximus
Nota quod non vult Papa per suum rescriptum bene statuta rescindi, supra, de aetat. et qualit., eam te.  Nec vult derogare iuri alicuius, 99. dist., nullus; et 99. dist., ecce, ibi subtrahitur, et in glossa subtrahitur; et supra, de offi. ord., licet § quia tamen; et infra, de auctor. et usu pal., ex tuarum; et C. de emancip. lib., nec avus.  Et ea quae causa cognita statuuntur, rescriptis revocari non possunt, ut C. commin. epist. program., ea quae.  Ad hoc facit C. sent. rescind. non pos., impetrata; et C. de testament., si testamentum

 Receptionem
Nota tempus receptionis litterarum considerandum et non datae.  Sic infra, de praeben., dilectus filius 2, ubi de hoc in glossa receperunt.

 Occasione ipsarum
Nota quod hic fit in secundis litteris mentio de primis etiam expressa, non tamen revocantur primae.  Unde signatur contra supra, de rescript., caeterum; et supra, de rescript., ex parte S.  Sed hoc ideo est, quia sententia iam erat lata per primas, quae validae fuerunt.  Alias secundae revocant illas, ut hic patet, a qua sententia non fuit appellatum, ut C. ut lit. pend. vel post prov., licet; et C. ut lit. pend. vel post prov., supplicare; et C. de transaction., causas; et C. sent. rescind. non pos., impetrata.

 Non obstante
Hoc ideo quia iurisdictio per primas litteras attributa revocata est, unde nulla fuit sententia lata post receptionem secundarum.  Sic supra, de offi. deleg., ex litteris.  Ber.

X 2.13.05 In litteris

 De violenta eiectione
Cum enim agitur de violentia et possessione, prius agendum est de possessione quis possideat, scilicet ut per hoc appareat quis fecerit violentiam, C. de appellat., prius.  Si vero agatur de possessione et proprietate, de possessione prius agi debet, ut hic.  Et expone de violentia eiectione, id est, de possessione violenter ablata, ut ff. de iud., si de vi; et ff. ad leg. Iul. de vi public., qui coetu § si de vi.  Cum quaestio spoliationis sit privilegiata, supra, de ord. cognit., super spoliatione.  Et hoc cum unum intentatur ab una parte et alterum ab altera.  Secus si utrumque ab eodem, quia tunc potest utrumque simul proponi, supra, de caus. poss. et propr., cum ecclesia; et supra, de caus. poss. et propr., cum super; et supra, de caus. poss. et propr., cum dilectus.  Et interdicto uti possidetis naturaliter prius de possessione agitur, C. de interdic., incerti, cum suis concordantiis.  Quia et civilis et naturalis ratio suadet, ut alter possideat et alter a possidente petat, Inst. de interdic. § retinendae.

 Canonica institutione
Et sic patet quod spoliato non possit referri quaestio dominii, nisi primo fuerit restitutus, supra, de restit. spol., sollicite, ubi de hoc.

 Praedo
ff. de vi et de vi arm., praetor ait § qui a me.  Arg. contra, quia dolo facit qui petit quod statim restituere debet, ff. de dol. except., dolo.  Sed illud potest intelligi in petitorio iudicio.  Et hoc verum est, nisi sit talis praedo cuius vitae nullus parcere debet, C. quan. lic. sin iud. uni. vind., liberam.

 Rigorem
Nisi dominus rem petat eodem tempore cum fure, ff. deposi., bona fides § exempli loco.  Tamen aequitas quandoque praefertur rigori, C. de iud., placuit.

X 2.13.06 Item cum quis

 Clam possessionem intrasse
In hoc casu non eget restitutione, quia possessionem non amisit nisi in duobus casibus, puta si veniens non fuerit admissus, item cum non accedit, quia suspiciatur se posse repelli, ff. de acq. poss., clam possidere § qui ad nundinas; et ff. de acq. poss., si id § ulti.  Consequitur tamen, ut quod iam aedificatum est tollatur, et conservetur indemnis, prout iuratum fuit in litis taxatione a iudice facta, ff. quod vi aut cla., semper § in hoc interdicto; et ff. quod vi aut cla., praetor ait § denique, ubi dicitur quod nulla iusta exceptione se tueri potest quis adversus factum quod vi aut clam fecit, seu contra interdicto isto agentem.

 Crimen obiicit
Et male, quia separata est causa criminis a causa possessionis, C. de donat. inter vir. et uxor., si maritus, in fi.

 Principalis
Scilicet causa restitutionis, quia principalis est et primo expedienda, supra, de restit. spol., licet.

 Criminaliter
Ut 3. q. 1, per totum; et 3. q. 2, per totum; et infra, de restit. spol., extravag. frequens

X 2.13.07 Conquerente nobis

 Rationabili
56. dist., satis perversam; et 16. q. 7, inventum.

 Paterna
16. q. 1, praedicator; et 8. q. 1, clemens; et infra, de praeben., non liceat; et infra, de praeben., cum secundum Apostolum; et infra, de censib., cum Apostolus.

 Si est ita
Sed quare dicit si est ita?  Numquid debet ipse cognoscere de facto suo?  Respondeo: non quia cum de facto suo debeat esse certus.  Super hoc nullam cognitionem, sed ille cui causa committitur.  Sed in hoc, ut quod iniuste fecit emendet, defertur eidem, supra, de rescript., ab excommunicato.

 Perceptis
Et qui percipi potuerunt, infra, de restit. spol., gravis.

 Volueris
Ex quo enim adversarium se sibi constituit, non debet esse iudex in facto suo, C. ne quis in sua caus. iud., generali; et 4. q. 4, nullus umquam.

 Experiri
Et sic videtur quod ecclesiam sibi retinuerit, et non alii dederit.  Alias etiam ille cui dedisset, deberet expediri.  Et iudex de his quae coram eo acta essent, si interrogaretur, scriberet delegato, 18. dist., de conciliis.  Et si archiepiscopus eum non restituerit ut mandatur, tunc delegatus cognoscet an taliter fuerit spoliatus, quia hoc illi mandatur ex eo quod dicit: si est ita.  Ut dictum est, semper enim praesumitur pro sententia iudicis quousque probetur contrarium, supra, de renunciat., in praesentia; et infra, de re iudic., sicut; et supra, de elect., bonae 1; et infra, de probat., post cessionem; ff. de iust. et iure, ius pluribus § praetor.

X 2.13.08 Ex transmissa

 Legitime
Id est, per legitimum consensum de praesenti utriusque per verba idonea expressum, infra, de spons., si inter; et infra, de spons., tuae fraternitati, et in facie ecclesiae.  Et ideo non obstaret restitutioni, licet obiiceretur consanguinitas, infra, de restit. spol., ex conquestione, nisi obiiceretur gradus indispensabilis vel etiam quodcumque aliud impedimentum perpetuum, et probationes essent incontinenti paratae, infra, de restit. spol., litteras.  Secus si ageretur petitorio, supra, de ord. cognit., intelleximus.

 Et ab eo cognita
Et ita per hoc habuit possessionem.  Et sic patet quod duo debet probare qui petit restitutionem, videlicet legitimam dispensationem vere vel praesumptive et carnalem copulam.  Et est simile in servitutibus, ubi quis debet probare duas res, scilicet servitutem constitutam fuisse, et se usum fuisse, ff. de itin. act. priv., inde § hoc autem interdicto.  Et hic servitus est hinc inde, nec est simile hoc possessorium, aliis possessoriis de recuperanda possessione, quia ibi non est necesse probare de iure, supra, de offi. deleg., consultationibus.  Hic non sufficit sola possessio, quia possessio hic haberi non potest sine iure, ut infra, de restit. spol., ex parte.  Quare non sufficit sola possessio?  Quia liber homo possideri non potest.  Hic est talis possessio, quod qui possidet, possidetur, infra, de restit. spol., litteras, in fi; et infra, de restit. spol., ex parte; et infra, de rapt., cum causam.

 Sufficienti cautione
Infra, de restit. spol., litteras, in fi.  Sufficiens cautio dicitur si pignora vel fideiussores dentur, ff. mand. vel cont., si mandato Titii § ulti.; ff. de fideicommi. liber., ergo § adiici.  Sed nomine cautionis simpliciter posito, cautio nuda intelligitur, C. de ver. sig., sancimus.  Et iudex recipiat cautionem per quam magis possit mulier esse secura, supra, ut lite non cont., quoniam § ulti.  Et hoc solum bene agitur etc., 23. q. 5, prodest; sic 32. q. 1, de Benedicto.  Si vero non posset secure caveri, non est restitutio facienda, infra, de restit. spol., litteras; et supra, ut lite non cont., accedens 2.  Et hoc propter fragilitatem cautionis, ff. ad Trebel., qui ita § 1.  Et hic idem dicitur.

 Violentiam
Ad extorquendam forte aliquam confessionem, 31. q. 2, Lotharius § praeterea, et vers. et econtra, ad fin.  Vel aliud iniquum in ipsam committat.  Ber.

X 2.13.09 Cum venisset

 Tenebat
Sic colligitur ex hoc quod beneficium non vacans fuit illis concessum, unde eo ipso debent perdere illud, infra, de concess. praeben., qui in vivorum; et infra, de concess. praeben., post electionem.  Licet donator aliud donare illis teneatur, infra, de praeben., inter caetera; et 7. q. 1, praesentium.  Sed hoc non habet locum in hoc casu, quia quod collegio datur, nemini datur, arg. 12. q. 2, episcopus § qui manumittitur.  Et nullus suo nomine inde capit emolumentum, 2. q. 6 § biduum, vers. palam.  Et sic nullus desiderat mortem viventis, de concess. praeben., nulla.  Et talis donatio licite fieri potest de consensu episcopi, etiam a patrono sine praeiudicio possidentis, infra, de dona., consultationibus, quae ponit istum casum, et infra, de iure patron., quod autem.

 Annuam
Per hoc intelliguntur canonici accepisse possessionem, et archiepiscopus sic eam amisit, et receptio pensionis fuit signum traditae possessionis, arg. supra, de consuet., ex litteris.  Sicut et donando vel vendendo rem aliquam, si usumfructum sibi retinuerit, eam tradidisse videtur, C. de donation., quisquis rem; et C. de donation., si quis argentum § sed si quidem; ff. de rei vend., quaedam mulier.  Et est arg. ad hoc ff. de acq. poss., quod meo § si venditorem; ff. de acq. poss., qui bona; et ff. de acq. poss., si aliquam.  Nec mortuo clerico statim canonici amiserunt possessionem quam prius habebant, sed tunc demum si neglexissent, ff. de acq. poss., si de eo § 1.  Ber.

 Cuius nomine possidetur
Infra, de praescrip., si diligenti; et supra, ut lite non cont., quoniam § quod si super; Inst. de interdic. § possidere; ff. de acq. poss., quod meo; et ff. de acq. poss., generaliter.  Supple, ut intelligas quare faciat ad titulum quod mortuo clerico illo canonici statim intraverunt possessionem sine requisitione archiepiscopi.  Unde ipse spoliavit eos praedicta ecclesia et omnia bona ecclesiae fecit asportari.  Unde petebant canonici restitui, ut patet in integra.  Et sic per responsionem patet quod sunt restituendi, quia possidebant et iniuste spoliavit eos.

X 2.13.10 Ex conquestione

 Sine iudicio ecclesiae
Et ideo male, etiam si consanguinitas notoria esset, infra, de divort., porro, quia talis separatio poena est, quae non debet imponi nisi per iudicem, 33. q. 2, saeculares; et 33. q. 2, saeculares § in hoc.

 Per procuratorem
Quod bene dicit, etiam si esset minor viginti quinque annis, infra, de restit. spol., ex parte.  Etiam si ageretur ad tori separationem tantum, supra, de procurat., tuae.  Sed si criminaliter ageretur non, ut in capitulo supra, de procurat., tuae; infra, de accusat., veniens.  In crimine enim non intervenit procurator, 5. q. 3, in criminalibus.

 Ante ipsius causae ingressum et post
Per hoc videtur quod quaestio spoliationis in modum actionis proposita praeiudicet principali et ante litem et post litem contestatam, arg. supra, de caus. poss. et propr., pastoralis.  Sed videtur quod non sit audienda mulier ista petens restitutionem lite contestata super principali, sicut in mutuis petitionibus quae ante ingressum principalis proponendae sunt, supra, de mut. petit., ex litteris; et C. de sent. et interloc. om. iud., authen. et consequenter.  Et quia dilatoria est qualitercumque proponatur, et dilatoriae quaestiones omnes sive exceptiones ante litem contestatam debent proponi, postea vero non, infra, de re iudic., inter monasterium.  Satis videtur dicendum quod si aliquis contestetur litem, cum actore intentante quaestionem proprietatis, sicut faciebat vir iste qui agebat de consanguinitate, si nihil reus dicat de spoliatione ante litem contestatam, non sit postea audiendus, sive in modum actionis vel exceptionis velit obiicere spoliationem super eadem re.  Et sibi imputet qui hoc omisit, sed super diversis bene posset peti restitutio in modum actionis reconveniendo lite contestata durante iudicio, supra, de ord. cognit., cum dilectus; et in concilio Lugdunensi supra, de rescript., extravag. dispendia § reus quoque, sed non in modum exceptionis.  Et in casu huius decretalis quaestio spoliationis proposita in modum actionis prius debet terminari, et facta restitutione procedatur super petitorio.  Sed hic ideo mulier auditur, quia et ante ingressum litis et coram ordinario et coram delegato hoc instanter petebant et post ingressum, et nihilominus compulsa per iudices ingredi iudicium petiit restitui, et cum nihil proficeret, appellavit.  Et quod dicitur in decretali supra, de caus. poss. et propr., pastoralis, intelligitur quando primo quis intentat petitorium, ille idem ante conclusionem potest redire ad possessorium, unde non est simile.

 Non debuit
Nisi in casibus, puta si esse publice adulterata, infra, de divort., significasti.  Vel nisi timeretur saevitia viri, ita quod non posset ei caveri, infra, de restit. spol., litteras; et supra, de restit. spol., ex transmissa; et in casu quem habes infra, de divort., gaudemus, in fi.  Item ubi petitur restitutio in modum exceptionis, ibi non datur restitutio, quia non agitur ad hoc, supra, de ord. cognit., cum dilectus.

 Restitui faciatis
Arg. contra supra, de ord. cognit., intelleximus, ibi petitorio et hic possessorio.  Sic non est contra.

 Post appellationem
Et ita tenuit appellatio, licet esset inhibita in litteris, quia remotio appellationis non impedit appellationem, ubi manifeste quis gravatur, infra, de appell., ut debitus.  Et ideo omnia revocantur quae post appellationem legitimam facta sunt, infra, de restit. spol., litteras.  Ber.

 Fine canonico
Verbum istud fere, semper ponitur in causis spiritualibus, et praecipue in matrimonialibus quae per canones terminari debent, infra, de cons. et affin., ex litteris, in fi.  In civilibus causis ponitur debito fine.  Sed in hoc non est vis, quia in spiritualibus ponitur quandoque debito fine, infra, de restit. spol., cum ad sedem, circa princ.; infra, de testib., ex tenore.  Ber.

X 2.13.11 Gravis

 De praemissis
De violentia per testes constare debet, si adversarius ipsam negaverit.  De rebus amissis per proprium iuramentum qualitate personarum ac negotii inspecta, et sic taxatione iudicis praemissa potest sequi condemnatio, supra, de his quae vi met. caus. fi., super eo, ubi de hoc; et C. und. vi, si quando; et 2. q. 1, in primis; et infra, de iniur. et damn. dat., olim.

 De illatis iniuriis
Quas specificare debet qui agit iniuriarum, ff. de iniuri., praetor, 1. resp.

 Fructus
Nota quod fructus dicuntur qui supersunt deductis expensis, quae fiunt gratia quaerendorum, colligendorum et conservandorum fructuum.  Quod locum habet tam in bonae fidei possessoribus, quam in malae fidei etiam praedonibus, ff. de pet. hered., si a domino § fructus; et ff. de pet. hered., plane, in fi.; et C. de fruct. et lit. exp., hoc fructuum.  Nam nullus casus intervenire potest, qui hoc genus deductionis impediat, ff. fam. ercis., fundus qui, 1. resp., in fi.; et ff. solut. matrim., fructus.  Nisi in uno casu infra, de decim., tua 2.  Fructus enim intelliguntur deductis necessariis impensis, ff. de oper. serv., fructus; et ff. de usuri., quod in fructus; et ff. mand. vel cont., qui mutuam § ulti.  Arg. 12. q. 2, vobis, cum hac distinctione: bonae fidei possessor tenetur restituere tantum extantes ante litem contestatam, et non consumptos post litem vero contestatam universos, C. de rei vend., certum.  Malae fidei autem possessor non tamen violentus tenetur reddere omnes qui probantur ad eum pervenisse ante litem contestatam et post, C. de rei vend., si fundum.  Si vero fuerit violentus, tunc tenetur restituere perceptos, et eos qui percipi potuerunt per veteres possessores, ut hic dicit, et supra, de restit. spol., conquerente; et supra, de offi. deleg., cum causa; et 12. q. 2, non liceat, in glossa fi.  Quod tamen loquitur in re male alienata.  Simile infra, de appell., bonae; et ff. de pet. hered., sed et si lege § quod autem ait; et ff. de rei vend., si navis § ulti.; et C. und. vi, si de possessione; et ff. de vi et de vi arm., praetor ait § qui vi deiectus est; et ff. de vi et de vi arm., praetor ait § non solum.  Sicut in pignoratitia actione, C. de pigner. act., creditor qui praedium.  Et hoc potest intelligi de fructibus industrialibus, ut frumento, vino et consimilibus.  Secus videtur de aliis, scilicet de naturalibus, ut pomis, ficubus et consimilibus.  Quoniam istos non facit suos possessor etiam bonae fidei, unde reddere tenetur universos et consumptos extantes, ut ff. de usuri., fructus percipiendo.  Et de fructibus istis qualiter restituendi sunt, habes Inst. de off. iudic. § 1, et in glossa cum fructibus; ff. de rei vend., et ex diverso, ibi notatur.  Et in verbo restitutionis, omnis utilitas actoris continetur, ff. de ver. sig., cum praetor; et 3. q. 1, per totum; et 2. q. 2, per totum.

X 2.13.12 Olim causam

 Humiliatis
Olim isti Humiliati condemnati fuerunt ab ecclesia per Lucium Papam, secundum quod continebatur in decretali infra, de haeret., ad abolendam, in particula quae modo est decisa in principio illius capituli.  Sed postea tempore Clementis recepti sunt ab ecclesia, quia in nullo errabant nisi quia condemnabant iurantes.  Sed ipsi in hoc se correxerunt, et iurant quando expedit.  Et ecclesia eos modo approbat.

 Conditione
Id est, sub ea forma, 18. q. 2, Eleutherius; et infra, de praeben., significatum; infra, de censib., quanto.  Vel in traditione terrae potest apponi conditio, infra, de cond. appos., verum.  Et ita non est haec conditio simoniaca, cum etiam alias ad huiusmodi illa ecclesia teneatur, ex quo surgit in territorio Tridonensis episcopi.  Sicut non est simoniacum cum episcopus ecclesias concedit aliquas piis locis, si in eis aliquid sibi reservet nomine pensionis, infra, de relig. dom., constitutus, vers. cum autem.  Et census etiam solvitur ad indicium subiectionis, supra, de caus. poss. et propr., in causa; et infra, de censib., omnis, in fi.  Ista quidem de iure communi conceduntur, unde expresse possunt constitui census in fundatione ecclesiarum quantum ad inferiores non quantum ad praelatos.

 Manualem
Supra, de maior. et obed., his quae.  Ad quam subditi tenentur ut ibi, et etiam per iuramentum quandoque, infra, de iureiur., nullus; et infra, de nov. oper. nunc., cum ex iniuncto; et 23. dist., quamquam, ubi de hoc.

 Ea conditione apposita
Nisi haec conditio fuisset apposita, valeret contra Humiliatos, si simplex fuisset huiusmodi traditio, sed non praeiudicaret episcopo, vel alteri qui ius haberet, infra, de dona., inter dilectos.  Arg. supra, de his quae vi met. caus. fi., cum dilectus; et supra, de arbitr., cum tempore.  Arg. infra, de re iudic., cum super.

 Asserebant et infra
Sub isto infra continetur quod ille magister sub ea conditione recepit domum.  Et episcopus superveniens cum magno posse, expulit magistrum et suos.  Unde magister dicens se esse spoliatum petiit restitutionem, sed denegatur ei quia non possedit.

 Traditam sub conditione
Qua non existente, traditio non valebat, arg. infra, de cond. appos., de illis; et infra, de cond. appos., verum; et Inst. de ver. oblig. § ex conditionali.  Et ideo dictus magister non possidebat.  Nam tunc demum dicitur quis possidere, cum conditio extat, ff. de acq. poss., qui absenti § si quis.  Et eodem modo non amittit possessionem qui sub conditione recedit, ff. de acq. poss., si me, 1. resp., in fi.  Et ideo cum non possederit, non poterat spoliari.  Et ideo non restituitur iste magister, quia non fuit spoliatus.

 Praeiudicium fuerat
Ut scias quando alicui praeiudicium fiat circa possessionem, vel quamdiu eam possidere intelligatur, notabis, quia aut possideo rem aliquam per me vel per alium, puta per servum vel colonum.  Si per me, licet sponte recedam, non animo deserendi possessionem, adhuc eam retineo, nisi scienter negligam, ff. de acq. poss., si de eo § 1.  Et si alter intret talem possessionem, quam solo animo retineo, adhuc retineo possessionem, nisi ille me venientem non admittat, vel si non audeo accedere ad possessionem, et etiam suspicor me posse repelli, ff. de acq. poss., si id quod § ulti.; et ff. de acq. poss., clam possidere § qui ad nundinas.  Et quam cito scivero alium esse in possessione, possum expellere ipsum, ut hic patet, et ff. de acq. poss., quod meo nomine § ulti.; ff. de vi et de vi arm., idem est § eum igitur.  Sed si alius est in possessione nomine meo, tunc si ille expellitur, vel alii tradat perdam eam, ff. de acq. poss., possideri § quod si servus.  Et haec vera sunt in rebus immobilibus, sed si quis rem tuam mobilem occupat, statim perdis possessionem, ut ff. de acq. poss., si rem mobilem.

 Cum statim
Id est, quam cito potuerint, ff. ad Trebel., qui quadringenta § et confestim.

 Suspicari debuerat
Ut ff. quod vi aut cla., servus; ff. de acq. poss., possideri § si quis nunciet.

 Restitutionem
Et sic patet quod non sufficit probare quod aliquis fuerit spoliatus, nisi probet se possedisse.  Duo enim probare debet qui petit restitui: se possedisse et spoliatum fuisse, supra, de offi. deleg., consultationibus, in fi.  Sed hic non possidebat ut dixit, quia sub conditione possessionem accepit.  Item si quis possedit ex precario vel ex gratia, non potest petere restitutionem, 11. q. 3, quia.  Vel si obiiciatur quod incontinenti deiecit, ff. de vi et de vi arm., praetor ait § vim vi; et ff. ad leg. Aquil., scientiam § qui cum aliter; et infra, de sent. excom., si vero alicuius § si vero.  Aliud est possidere, aliud in possessione fuisse, ff. de acq. poss., si quis autem § idem Pomponius.

 Excessistis
Debuerunt hoc facere cum moderamine inculpatae tutelae, C. und. vi, recte.  Sed numquid isti sunt excommunicati, qui expulerunt illum magistrum et alios religiosos de domo illa?  Videtur quod sic, infra, de sent. excom., non dubium, et ex pluribus aliis capitulis ibidem.  Sed contra videtur, quia licitum est cuilibet se defendere, infra, de sent. excom., si vero alicuius § si vero.  Et quia isti admissi sunt ad agendum, quod non esset si Papa eos excommunicatos reputaret, infra, de probat., post cessionem.  Dicas quod haec ratio non videtur bona, quia non agebant, sed defendebant se contra istum magistrum qui petebat restitutionem.  Dicas quod si isti scienter et ex proposito excesserunt modum in expellendo eos de domo illa, inciderunt in sententiam excommunicationis, quia vim vi repellere licet, sed cum moderamine inculpatae tutelae, arg. 23. q. 3, non inferenda; et ff. ad leg. Aquil., si ex plagis § tabernarius; et infra, de sent. excom., ut famae, in fi.  Sed si non aliter possent se defendere, nisi modum excederent, nec tunc credo illos incidisse in sententiam, arg. ff. ad leg. Aquil., sed et si, 1. resp.  Si vero casu et ignoranter excesserunt modum, tunc non essent excommunicati, arg. infra, de homic., sicut dignum § illis praeterea.  Ber.

X 2.13.13 Litteras tuas

 In tua
Arg. archidiaconum habere iurisdictionem causarum matrimonialium, sic et abbas, infra, de excess. praelat., accedentibus, in fi.  Sic et archipresbter, infra, de cons. et affin., ex litteris.  Arg. contra 35. q. 6, episcopus in synodo; et in decretali praedicta infra, de excess. praelat., accedentibus.  In his enim consuetudo servatur quae dat iurisdictionem, 9. q. 3, conquestus, in textu et in glossa consuetudo; C. de emancip. lib., si lex; et C. de emancip. lib., cum inspeximus; et supra, de arbitr., dilecti, in fi.  Et ita potius cognoscunt ex consuetudine quam ex iure, arg. praedictae decretalis infra, de excess. praelat., accedentibus; et arg. ad hoc supra, de offi. archidiac., dilecto, ad fi.

 Coniunctam
Et hoc incontinenti probare volebat.

 Divertit
Alias si eam a se repulisset, non posset petere restitutionem, cum se ipsum expoliasset, arg. 27. q. 2, Agathosa.  Sed contra credo, quod hoc non obstaret si velit ipsam rehabere qui eam expulit, quia eo ipso quod repetit ipsam, et ipsa non vult ad eum redire, intelligitur eum spoliasse.  Sed numquid haberet locum pactum de non petendo?  Videtur quod sic, 33. q. 5, quod duo pari.  In talibus non valet pactum vel compositio, supra, de transact., ex parte.  Ita quod uterque remaneat in saeculo, nullum pactum ibi valet nec absolvere se possunt, etiam si iurarent, infra, de iureiur., tua nos 2.  Et etiam si voverent, arg. infra, de conver. coniug., ex parte tua, in fi.  Quia confessio etiam ibi locum non haberet contra matrimonium, ut 35. q. 6, si duo; et infra, de eo qui cog. consang., super eo.  Nec etiam exceptio rei iudicatae locum habet ibi unde voluntas ibi deambulatoria est, infra, de re iudic., lator; et infra, de re iudic., consanguinei.

 Et infra
Sub isto infra continetur quod pars mulieris econtra viri saevitiam allegabat, propter quod non erat restituenda marito.

 Non potest
Id est, non vult vel non expedit.  Sic 32. q. 5, si Paulus, in glossa suscitare.  Quoniam Papa in omnibus dispensare potest, quae non sunt contra articulos fidei vel generalem statum ecclesiae, 15. dist., sicut, in glossa fi.; et 25. q. 1, sunt quidam, cum glossa sua.  Nec in his quae sunt contra substantiam monachatus, infra, de statu monach., cum ad monasterium, in fi.  Nec in his quae in sui natura sunt mala, ut quod sine peccato posset quis adulterari, arg. infra, de iureiur., et si Christus § quaedam etiam.  Nec potest dispensare ut simul quis habeat plures uxores, supra, de transact., ex parte.  Idem credo de gradibus divina lege prohibitis, ut hic dicit.  Unde proprie ponitur hoc verbum, non potest.  Et ideo haec expositio, non vult vel non expedit, non habet locum hic.

 Et infra
Sub isto infra continetur quod quaesivit etiam, an idem esset si gradus dispensabilis, vel aliud impedimentum dispensabile allegetur, et probationes essent incontinenti paratae.  Ber.

 Viam mediam
Arg. de medio spectando.  Sic supra, de offi. deleg., quaerenti, in glossa aequitatis.  Unde Ovidius: inter utrumque vola, medio tutissimus ibis.

 Per decretalem
Istorum opinio, scilicet quod restitutio sit facienda, multis iuribus iuvatur, et primo per decretalem supra, de restit. spol., ex conquestione; et supra, de restit. spol., in litteris; et supra, de restit. spol., item cum quis; et supra, ut lite non cont., accedens 2; C. de appellat., prius; et C. de donat. inter vir. et uxor., si maritus.  Nec obstat illa decretalis supra, de ord. cognit., intelleximus, quia loquitur in petitorio, ut hic.  Et infra dicitur nec obstant leges illae ff. ut in poss. legat., si is a quo; ff. ad exhib., in hac actione § ibidem; et ff. de Carb., Carbonianum § causae.  Quia loquuntur in possessione adipiscenda etiam in exhibitione rei, ubi differtur missio in possessionem, si incontinenti probetur de proprietate.  Et fallit in casibus notatis supra, de restit. spol., ex conquestione, et in casibus qui notantur 3. q. 1, in summa; supra, de restit. spol., olim causam.

 Movetur
Resume, nec exigere nec reddere debet debitum.

 Oraculum
Id est, responsum.

 Clementis
Supra, de ord. cognit., intelleximus.

 Casibus
De quibus aliqui notantur supra, de restit. spol., ex conquestione.

 Divina lege
In Levitico, scilicet octavo decimo capitulo, quondam propter hominum raritatem tantum duae personae excludebant a coniugio ut nec filius matrem nec filia patrem duceret.  Sub lege excepit fere duodecim, matrem, novercam, sororem, neptem, amitam, mater terram, uxorem patrui, uxorem fratris.  Sed hoc recepit determinationem, 8. q. 1, olim.  Privignam, filia privigni vel privignae sororem uxoris, paucas tamen exclusit, ut multiplicarentur homines.  Sub gratia vero, scilicet tempore Christi plurimae personae excluduntur, ut locum haberet continentia, et est illa prohibitio coniugii.  Nam a fornicatione quilibet et quaelibet excluduntur.  Et ita cum ecclesia in istis gradibus divina lege prohibitis non consueverit dispensare, eis oppositis non est restitutio facienda, et hoc videtur sonare littera ista.

 Beatus Gregorius
35. q. 3, quaedam lex.

 Non peccat
Allegatio est.

 Nec cuiquam earum
Omnibus enim iuris auctoribus aequa praerogativa servanda est, C. de vet. iure enucl., Deo auctore § is ita; arg. 19. dist., sic omnes; et 20. dist., de libellis, in fi.

 Volumus generari
Et tamen generatur.  Iudices enim secundum suam opinionem sententiant, 11. dist., nolite; et infra, de celeb. miss., de homine; arg. de conse. dist. 1, praecepta.  Et Papa hic loqui videtur ut magister.

 Porro
Haec allegatio Gregorii est.

 Non est
28. q. 1, omnes § ex his; infra, de praescrip., quoniam; et infra, de simon., per tuas 2. 

 Excommunicationem
Hoc secundum distinctionem illius decretalis infra, de sent. excom., inquisitioni.

 Laqueus
Ecclesia enim nulli debet laqueum iniicere, 27. q. 1, de viduis 2.

 Divina
Ergo videtur quod in secundo gradu ecclesia dispensare non possit, cum istud fuerit divina lege prohibitum, 30. q. 3, pitacium, in glossa 2.  Et in Levitico prohibetur secundus gradus in consanguinitate et affinitate, ubi dicitur: turpitudinem sororis uxoris tuae, et filiae eius non revelabis.  Filiam filii eius et filiam filiae non assumes.  Sed contra videtur infra, de divort., gaudemus, ubi dicitur quod si pagani contraxerunt in secundo gradu, post fidem receptam debent insimul remanere.  Dicas quod in Levitico prohibetur secundus gradus in descendentibus, non in collateralibus.  Unde in secundo collaterali dispensare potest ecclesia.  Et expone praesertim, id est, maxime.  Quia si probationes incontinenti sunt paratae, non est facienda restitutio quantum ad carnalem copulam in quocumque gradu, sed multo fortius in gradibus divina lege prohibitis.  Alias fiat restitutio quo ad omnia, ut infra sequitur.

 Offeruntur incontinenti
Hic patet quod licet spoliator velit probare incontinenti exceptionem consanguinitatis, tamen spoliatus prius est restituendus, si periculum animae non immineat.  Quia hic mulier restituitur in caeteris praeterquam ad copulam, et tamen probationes incontinenti offeruntur.  Unde tollitur distinctio quorundam, qui dicunt quod si spoliator velit statim probare exceptionem, restitutio differtur per id quod legitur ff. ad exhib., in hac actione § ibidem; et ff. ut in poss. legat., is a quo.  Sed illae leges in alio casu loquuntur, ut dictum est supra.

 Iuramento recepto
Hoc est notabile, quod licet in causa matrimonii et aliis causis spiritualibus de calumnia sive malitia non iuretur, ut supra, de iuram. calumn., litteras.  Iuratur tamen de calumnia super exceptionibus post emergentibus.  Si tamen per eas alterius ius aliqualiter impugnetur, supra, de elect., cum dilectus; et infra, qui matrim. acc. poss., cum in tua; et infra, de testib., praesentium; ff. de damn. infect., qui bona § si quis stipulaturus; arg. ff. qui satisda. cog., de die § iubetur.  Dicas quod ubi in principio semel lite contestata iuratum est de calumnia, postea non iuratur, quia iuramentum illud extenditur ad omnes exceptiones peremptorias quae postea occurrunt, sive sint emergentes sive incidentes, C. de iureiuran., authen. hoc sacramentum.  Olim aliter observabatur, quia iurabatur super quolibet capitulo.  Unde hodie non valent iura quae hoc dicebant, et sic non contradicunt leges praedictae.  Quandoque etiam iuratur ob aliud, puta quod non didicit testificata, infra, de testib., ultra.  Ante litem contestatam bene iuratur super exceptionibus propositis, et praecipue ubi arguitur malitia excipientis, ut hic, et infra, de elect., cum dilectus; et infra, de except., pastoralis, sive sit causa spiritualis sive civilis.  Et nihilominus iuratur postea de calumnia super principali quaestione, quia aliud est iurare super exceptionibus ante litem contestatam propositis, quia ibi declinatur iudicium, nec tangunt principalem quaestionem, nec ex ea oriuntur.  Et aliud est iurare super exceptionibus post litem contestatam, quia illa tangunt principale negotium et oriuntur ex eo.  Unde iuramentum de calumnia ad omnia extenditur quae emergunt post litem contestatam, et quae incidunt.  Et ideo post litem contestatam praestito iuramento super principali quaestione non iuratur postea, quia sic quasi bis iuraretur.

 Tolerare
Hoc intellige secundum distinctionem illius decretalis infra, de sent. excom., inquisitioni.  Sed pone quod talis excommunicata iniuste moriatur, numquid debet sepeliri in coemiterio ecclesiae, cum apud Deum non sit ligata, 24. q. 3, si quis non recte?  Dicas quod non, quia quantum ad ecclesiam ligata est, quae non iudicat de occultis, infra, ut eccl. ben., ut nostrum § porro.  Et sic ecclesia pro ipsa non debet orare.  Quo ad Deum soluta est, nec nocet ei vilis sepultura, infra, de sepult., sacris, in fi.  Potius enim consulendum est animae quam corpori.  Et in tali casu ubi mulier certa est, potius debet Deo obedire quam iudici secundum consilium Papae, et 11. q. 3, non semper; et 23. q. 1, quid culpatur, ne contra conscientiam suam aedificet ad gehennam.

 Sufficiens
32. q. 1, de Benedicto.  Ex quo enim propter saevitiam unus reliquum dimittere potest secundum legem, in Auth. de nupt. § si igitur mulier tale aliquid, coll. 4.  Ergo multo minus est restitutio facienda, quia turpius eiicitur quam non admittitur hospes, infra, de iureiur., quemadmodum § alioquin.  Et in hoc casu alicui honestae mulieri committenda est, ubi secure moretur, supra, de restit. spol., ex transmissa; et infra, de spons., cum locum; arg. supra, de procurat., accedens.  Et praeterea satisdatio non immutat malevolum propositum, Inst. de susp. tut. § novissime.

X 2.13.14 Ex parte

 Nondum septem annorum
Et ita nihil egit, cum aetas impediret, infra, de despon. impub., litteras; et infra, de despon. impub., accessit.  Item arg. quod ubi quis vult contrahere matrimonium, nec potest aetate prohibente, nec sponsalia contrahit quia non vult, nec matrimonium quia non potest, nec illud intelligitur contrahere, ff. de donat. inter vir. et uxor., cum hic statur § penulti.; et supra, de offi. deleg., cum super; et C. si quis alt. vel sib. sub alt., multum interest.  Arg. contra infra, de despon. impub., de illis 1, in fi.; et infra, de despon. impub., tuae nobis.  Sed videtur quod illa, licet fuerit minor, tamen auctoritate sua non debuit recedere, infra, de despon. impub., de illis 1, in princ.  Sed in hoc distingue ubi sponsalia non tenuerunt aetate prohibente, nec postea cursu temporis placuerunt, ut hic, vel si per vim contracta fuerant, ut infra, de despon. impub., ex litteris, auctoritate sua potest mulier recedere, quia nulla obligatio fuit hinc inde contracta, ut in praedictis decretalibus infra, de despon. impub., litteras; et infra, de despon. impub., accessit.  Ubi vero sponsalia tenent, non debet recedere alter sine licentia ecclesiae, infra, de despon. impub., de illis 1.

 Copulare
Hoc quod dicit, voluerit matrimonium copulare, tollit omnia contraria, et hoc quia voluntas patrui ad nullum actum processit nec quo ad sponsalia nec quo ad matrimonium, et ita nulla obligatio fuit contracta, ut infra sequitur.

 Postulavit
Et etiam res si quas dedit ei in dotem.  Nam semper subintelligitur talis conditio, si matrimonium fuerit subsecutum, ff. de iure dot., stipulationem; et ff. de iure dot., dotis promissio, et fructus et partus, ff. de condi. caus. dat., qui se debere § fundus.

 Quamvis minor
Sic patet quod in causa matrimoniali minor viginti quinque annorum censetur maior.  Similiter in voto, 20. q. 2, si in qualibet § 1; et 20. q. 2, puella.  Item et in alio casu cum minor mortem patris exequitur, vel cum agit de testamento patris, 15. q. 3, de crimine.  Item cum agit de recuperanda possessione, C. qui legit. pers. in iud., momentariae.  Item cum agit de toro violato, ff. de adulter., si maritus sit § lex Iulia.  Item cum agit de libero homine exhibendo, ff. de hom. lib. exhib., quod et lex § sed et si mulier.  Item cum impetravit veniam aetatis, C. de his qui ven. aet. impetr., eos qui veniam aetatis impetraverunt.  Item cum agit negotia alterius, ff. de minor., cum mandato.  Et generaliter videtur quod secundum canones etiam contra patrem suum minor agere possit, ut 27. q. 7, quaeritur.  Sed numquid minor potest petere restitutionem in integrum in huiusmodi spiritualibus sive ecclesiasticis negotiis, si doceat se laesum, ut si contraxit cum paupere cum poterat contrahere cum divite?  Dico quod non, quia error divitiarum non impedit matrimonium, 29. q. 1 § quod autem.  Ergo nec sponsalia, quia in hoc censetur maior.  Et ubi minor mutat statum, non restituitur, ff. de minor., si ex causa § Papinianus ait; arg. 20. q. 2, firma; et 20. q. 2, addidistis.  Et si maior est viginti annis, potest se permittere venumdari ad participandum pretium, ut Inst. de iure pers., circa fi.  Sed si minor viginti quinque annis renunciavit beneficio suo, numquid potest implorare restitutionem?  Videtur quod non, quia in talibus loco maioris habetur.  Quia in rebus ecclesiasticis, sententia lata contra minorem absentem et indefensum tenetur, supra, de elect., dudum ad audientiam § cum autem.  Sed in rebus immobilibus sententia lata contra minorem absentem nulla est, ff. de re iud., contra pupillum.  Item ex hoc sequeretur inconveniens, quia si minor renunciasset ecclesiae, si postea illa conferatur legitime alicui, demum minor petat restitui, quod ei adiudicabitur ecclesia, qui legitime est eam adeptus et sine culpa, quod esse non debet, infra, de appell., bonae; 56. dist., satis perversum; 16. q. 7, inventum.  Item quia in rebus ecclesiasticis censendus est sui iuris, sicut et filiusfamilias in castrensi peculio, ff. de Maced., usque; ff. de Maced., si quis patrem, in fi.  Econtra videtur quod possit, quia et maiori competit restitutio in integrum, supra, de in integ. restit., ex litteris.  Item in rebus ecclesiasticis maius periculum est quam in aliis.  Ergo in eis cautius est agendum, 42. dist., quiescamus; 7. q. 2, nuper; ff. de Carb., si cui controversia § sed si quis.  Incongruum enim esset quod per assumptionem rei ecclesiasticae perderet beneficium restitutionis, quia utilitas debet augeri, non minui per dignitatem, ff. de iud., si longius, in fi.; et arg. ad hoc ff. commodat., in commodato § sicut, in fi., ibi adiuvari; et infra, de commod., cum gratia; et C. de indict. vid., ambiguitates, in fi.  Ad hoc dicas quod minor potest petere in integrum restitutionem, si omisit probationem necessariam vel alias captus sit in iudicio et beneficio, sicut et ecclesia quae comparatur minori, supra, de in integ. restit., requisivit; et supra, de in integ. restit., auditis; et supra, de in integ. restit., quasi per totum; et ff. de minor., quod si minor § 1; et ff. de minor., minor viginiti quinque annis.  Sed si renunciavit beneficio ecclesiastico, et illud iam sit alii collatum, non subvenitur ei, ff. de minor., quod si minor § Scaevola.  In matrimonio vero, puta cum sententia lata contra matrimonium est, ubi ecclesia decepta est, ipso iure servatur illaesus, infra, de re iudic., lator; et infra, de re iudic., consanguinei.

 Commodo destituta
Sic ff. de sponsal., quaesitum.  Quia per solam traditionem nihil egit.  Ubi enim nulla praecedunt sponsalia vel matrimonium, nulla habetur possessio, quia liber homo possideri non potest.  Et possessio illa talis est, quod qui possidet, possidetur.  Unde ex sola possessione facti nulla servitus vel obligatio hinc inde contrahitur, nec restitutio peti potest, cum nulla possessio iuris hic fuerit, unde haereticus non potest in iure petere rerum ecclesiasticarum restitutionem, 23. q. 7, quicumque; et 23. q. 7, si de rebus.  Nec laicus restitutionem decimarum, licet de facto possideat, quia aliud est possidere et aliud detinere, infra, de praescrip., causam quae.  Nec enim sufficit probare spoliationem, nisi probet quod possiderit, supra, de offi. deleg., consultationibus; et supra, de restit. spol., olim causam, ut ibi dictum est.  Quandoque tamen petitur restitutio, ubi nulla potest esse possessio, ut cum petitur iuris praecessit de qua constat.  Sic infra, de praeben., referente; arg. supra, de procurat., ex insinuatione.  Item servus petit restitutionem rerum domini absentis, quas de iure non potest possidere, C. si per vi. vel al. mod., iudices.  Similiter uxor restituitur ad res datas sibi a viro, quas de iure possidere non potest, ff. de vi et de vi arm., praetor ait § deiicitur.  De hoc, scilicet an possit repeti quod non licet possidere, traditur 14. q. 1, episcopus, in textus et in glossa 2.  Et nota quod licet aliqua appareat traducta, non tamen praesumendum est statim pro sponsalibus vel matrimonio, ut hic patet, et lege praedicta ff. de sponsal., quaesitum.  Sed ubi sponsalia praecedunt infra pubertatem, si sponsa complevit duodecimum annum apud sponsum, praesumitur matrimonium, infra, de spons., ad id quod; ff. de ritu nupt., mulierem.

 Subsecuta
Quia numquam sponsalibus puella consensit, vel antequam puer septimum annum compleverat ab eo recessit.

 Exceptionibus supradictis
Scilicet quod petebat fieri primo sibi restitutionem, et quod illa non poterat agere per procuratorem, quae non habent locum hic.

X 2.13.15 Cum ad sedem

 Ad petitorium
Sive simul sive separatim poterat agere procurator hospitalis, de hoc dictum est supra, de caus. poss. et propr., cum ecclesia; et supra, de caus. poss. et propr., cum super; et supra, de caus. poss. et propr., cum dilectus.

 Et pertinentiis
Hic ergo datur libellus generalis.  Sic infra, de dona., inter dilectos.  Et sententia fertur ibi generaliter, et infra, de probat., licet, ad fi.  Arg. contra supra, de libel. oblat., significantibus; et supra, de libel. oblat., dilecti, ubi plene notatur de hoc.  Arg. contra ff. de rei vend., si in rem 1; et Inst. de action. § curare.  Solutio: contraria ista locum habent in rei vendicatione et in singularibus iudiciis, ubi omnia debent specificari quae petuntur.  Sed hic et infra, de dona., inter dilectos, cum omnibus similibus locum habent in iudiciis universalibus.  Nam si quis petit ecclesiam cum suis pertinentiis, universalis est petitio, et in hoc casu ad id quod non extat tempore petitionis apud eum qui convenitur, si tempore sententiae possideat, condemnatur, ac si tempore litis contestatae possideret, ff. de pet. hered., si quo tempore; et ff. de peculi., quaesitum.  Sed qualiter procedetur circa pertinentias, cum reus neget eas pertinere ad ecclesiam vel ad hospitale?  Respondeo: ubi obscure et indeterminate aliquid proponitur circa initium iudicii, accipimus id quod utilius est actori, ff. de iud., si quis intentione; et ff. de ver. oblig., inter stipulantem § 1.  Et id quod nocet reo, ff. de interrog. act., de aetate § nihil.  In medio litis qualiter praesumitur pro utroque, arg. 30. q. 5, iudicantem; et infra, de testib., cum tu.  In fine magis praesumo pro reo, infra, de probat., ex litteris; et infra, de fide instrum., inter dilectos, in fi.  Debet enim actor declarare in processu de pertinentiis, alias non fieret executio ad voluntatem suam, arg. infra, de praescrip., auditis; et infra, de spons., ex litteris 1.

 Diutius possedisset
Numquid hoc solum sufficit probare quod aliquando possedit, ad hoc ut possit restitui?  Non nisi probet spoliationem, supra, de offi. deleg., consultationibus; et supra, de restit. spol., olim causam, ubi de hoc.  Secus est in dominio, quia ibi sufficit probare quod ille a quo habet causam fuit dominus, ad hoc ut habeatur pro domino, C. de probation., sive.  Et est ratio, quia dominium non ita de facili perditur sicut possessio, ff. de acq. poss., si quis vi § differentia.

 Nec credere
Per hoc enim fuit facta litis contestata per narrationem et responsionem, supra, de litis contest., olim; arg. C. de exception., si quidem; ff. de pet. hered., si debitor.

 Testes
Sed cum agatur hic possessorio tantum, numquid debet probare pars altera, contra quam agebatur tantum possessorio?  Videtur quod non, quia et quaestio spoliationis primo tractanda est, supra, de restit. spol., in litteris; et supra, de restit. spol., item cum quis; et supra, de restit. spol., ex conquestione.  Dicas quod super eodem possessorio potest se defendere, puta quia incontinenti deiecit, vel quia adversarii possidebant sub conditione, supra, de restit. spol., olim causam.  Item quia invenit vacuam possessionem, sic poterit probare de iure suo.  Vel dum quiete possidebat, sponte renunciavit, et sic non competit restitutio, ut supra, de restit. spol., accepta.

 Dicta testium
Nota quatuor modos convincendi vel probandi, et quintus potest addi, scilicet violenta praesumptio, 32. q. 1, dixit Dominus.  Ber.

 Interdictum
Sic patet quod iste procurator ineptam proposuit petitionem.  Nam interdictum unde vi non datur nisi contra illum qui deiecit vel mandavit vel ratum habuit, ut hic dicitur; et ff. de vi et de vi arm., cum a te; et ff. de vi et de vi arm., quod est § cum procurator; et 2. q. 1, notum.  Vel nisi contra illum qui rem scienter a deiectore recepit, infra, de restit. spol., saepe.  Item datur contra universalem successorem, ff. de vi et de vi arm., praetor ait, in fi.; et ff. de vi et de vi arm., quod est § ulti.  Et datur successori spoliati, ff. de vi et de vi arm., praetor ait § interdictum hoc, in fi.; et infra, de testib., significaverunt.  Sed non datur contra successorem rei, sed contra emptorem vel donatarium secundum leges, ff. de vi et de vi arm., cum a te.  Dixerunt tamen quidam quod actione in factum potest agi contra quemlibet possessorem, ff. de vi et de vi arm., praetor ait § ulti.  Sed illud non est verum, quia illud intelligendum est de successore universali.  Vel potest intelligi quod tunc agi posset contra possessorem rei, quando possidens causam habet a deiectore succedendo in vitium, infra, de restit. spol., saepe.  Videtur tamen quod in rebus ecclesiasticis posset agi contra quemlibet possessorem, 3. q. 1, redintegranda; et 3. q. 2, cum ecclesiae; 3. q. 2, quasi per totum; et supra, de iudic., quia V; et infra, de restit. spol., saepe; arg. 12. q. 2, quicumque; et 16. q. 6, si episcopum.  Hoc verum est, sed non per interdictum unde vi, sed condictione ex illo canone 3. q. 1, redintegranda; et 3. q. 2, cum ecclesiae.  Item conveniri potest quilibet possessor iudicis officio, arg. infra, de appell., bonae, vel condictione ex illa decretali infra, de restit. spol., saepe.  Sed nonne ex eo quod familia istius fecerat violentiam et ad dominum res illa pervenit, praesumendum est ex hoc de voluntate domini factam fuisse, 1. q. 4, quia praesulatus; et infra, de testib., constitutis 1; et ff. de minor., et enim.  Sed hoc non est verum, quia potest esse quod dominus vacuam possessionem invenit, et sic intrando violentiam non fecit.  Unde talem rem usucapere poterat, Inst. de usucapion. § quod autem; et ff. de usucap., sequitur § si tu me vi expulisti.  Nec enim de facto familiae suae tenetur dominus, nisi mandaverit vel ratum habuerit.  Sed si servus eius deiecerat, tunc tenetur noxaliter nomine ipsius servi, ff. de vi et de vi arm., praetor ait § sed et si; et ff. de vi et de vi arm., praetor ait § quod igitur.  Item si familia alicuius deiecit aliquem, non tamen nomine domini, dominus illud non potest ratum habere, ff. de vi et de vi arm., si vi me, a contrario sensu; ff. de negot. gest., si pupilli § sed et si ego.  Nisi velis dicere quod secundum canones ratum possum habere quod meo nomine non est gestum, 9. q. 2, Lugdunensis; et 16. q. 1, quoniam quicquid; et infra, de his quae fi. a prael., cum nos; et supra, de elect., quod sicut.  Item nota quod licet interdictum unde vi non detur nisi contra deiectorem, ut dictum est, tamen actio quod metus causa datur contra quemlibet possidentem, ut supra, de his quae vi met. caus. fi., abbas; et supra, de his quae vi met. caus. fi., ad audientiam; et 16. q. 6, consuetudo; et ff. quod metus cau., si cum exceptione § aliquando; et C. quod metus cau., non interest.  Similiter interdictum quod vi aut clam, ff. quod vi aut cla., semper, in princ.  Similiter interdictum de novi operis nunciatione, ff. de novi operis nunc., is cui.  Et nota per hanc decretalem, quod a sententia lata super possessione momentanea appellatur contra illud, 2. q. 6, ei qui § de possessione; et C. si de mom. poss., cum de possessione; et C. quor. app. non rec., quisquis, unde aliud secundum canones et aliud secundum leges.  Vel dic quod leges illae intelliguntur in possessione adipiscenda, ut in legatorio, et in credtore, et scripto herede.  Sed in interdicto unde vi bene potest appellari, quia per talem sententiam potest fieri praeiudicium proprietati, C. und. vi, si quis in tantam.  Et talis sententia diffinitiva appellatur, supra, ut lite non cont., accedens 1; et supra, de iudic., significaverunt.

 Motum
4. q. 3, si testes; infra, de testib., in nostra; et supra, de renunciat., in praesentia; et supra, de elect., bonae 1; et supra, de re iudic., sicut.

X 2.13.16 Olim vobis

 Inanis
ff. de dolo mal., nam is.  Qui nihil habet, eius periculo nil est, ff. de fur., itaque fullo; et infra, de usur., cum tu.

 Restitutus
Quia alius ipsum privaverat eadem parte, unde super ea non poterat conveniri quousque ipse fuerit restitutus, ut 3. q. 1, episcopi.  Hoc tamen incoveniens videtur, ut spoliatus repellatur per talem exceptionem, quia spoliator est ab alio spoliatus.  Unde signatur contrarium ff. de vi et de vi arm., cum a te, ubi dicitur quod contra primum deiectorem agi potest et non contra secundum, licet ipse ab alio sit deiectus.  Sed dic quod tunc agi potest contra eum cum ipse est solvendo vel in illo vel in aequivalenti, arg. infra, ut lite penden., ecclesia 2.  Nam nullus casus excusat latronem, C. de furti. et serv. cor., subtracto.  Et ita patet quod spoliator habet interdictum unde vi, si ipse ab alio spolietur, supra, de restit. spol., in litteris; ff. de vi et de vi arm., praetor ait § qui a me, et hic.  Item ecclesia illius non debet puniri propter delictum istius, 16. q. 6, si episcopum.  Et ideo cum alias non sit solvendo, non potest agere Zamorensis contra Ovetensem, quia cum spoliatus fuerit a rege episcopatu suo, non potest restituere quod de fructibus alienis perceperat, donec restituatur.  Ideo dicit inanis est actio.  Ideo etiam dicit non compellatis episcopum restituere priusquam ipse taliter fuerit restitutus etc.  Ber.

X 2.13.17 Olim inter

 Parochialis
Et ita possessorium potest intentari circa res incorporales.  Sic supra, de caus. poss. et propr., cum ecclesia.

 Timore
Sed numquid perdit possessionem qui timore devictus abstinet se ab illa, ff. de acq. poss., possideri § si quis nunciet; et ff. de acq. poss., clam possidere § qui ad nundinas?  Item nonne ex eo quod quis paret mandato alicuius, gerit se pro subdito eius, ut infra, de capell. monach., dilectus; et infra, de his quae fi. a maior. par. cap., ex ore.  Quia facit ea quae alii subditi faciunt, 20. q. 1, quem progenitores?  Sed dic quod talis timor non privat ipsum possessione, quia non facit hoc animo obediendi, sed potius deliberandi quod sibi expediat.  Non enim gerit se quis pro obediente, si hoc non faciat animo obediendi, ff. de acq. hered., pro herede.  Item ea ratione, quia qui ex timore facit, iam non dicitur facere, infra, de reg. iur., qui ex timore.  Nota timorem excommunicationis aequiparari metui, qui cadit in constantem virum, unde non praeiudicat.  Item in tali dubio tutius est abstinere.  Item excommunicatio non dat iurisdictionem, nec per hoc acquirit possessionem qui sic excommunicat.  Ber.  Cum ipse tunc non possideat, ut hic dicit.

X 2.13.18 Saepe contingit

 Non subvenitur
Verum est quod spoliato non subvenitur per interdictum unde vi secundum canones, nisi contra illum qui deiecit vel mandavit vel ratum habuit, supra, de restit. spol., cum ad sedem, in fi.; ff. de vi et de vi arm., cum a te; et ff. de vi et de vi arm., praetor ait § deiecisse; et ff. de vi et de vi arm., praetor ait § quotiens.  Sed subvenitur iudicis officio contra quemlibet possessorem, arg. supra, de iudic., quia V; et infra, de appell., bonae.  Et de condictione ex canone 3. q. 1, redintegranda, semper subvenitur, sive dolo sive vi sive metus sive alio modo rem perdidisset, semper subvenitur, 3. q. 1, redintegranda.  Licet actio de dolo detur tantum contra dolum facientem, actio vero quod metus causa contra quemlibet possessorem, ff. quod metus cau., si cum exceptione § aliquando.  Similiter actio quod vi aut clam, ff. quod vi aut cla., semper, 1. resp.

 Rigore
Illius legis, ff. de vi et de vi arm., cum a te.  Et ita secundum canones rigor iuris civilis non est servandus, infra, de dolo et contu., ad haec.  Et nimia subtilitas iuris quandoque perniciosa est, C. ad Trebel., sancimus; et supra, de iudic., dilecti; et 49. dist., hinc § parvo, in vers. saepe.

 Scienter
Sic ergo solus ille potest conveniri condictione ex canone isto, qui scienter recipit rem alienam.  Sic supra, de iudic., quia V.  Sed si ignoranter recipit, conveniatur condictione ex illo canone, 3. q. 1, redintegranda.  Vel ex illa decretali obligatur supra, de iudic., quia V.  Non intelligas quod hic dicitur, cum quis alienat rem litigiosam, vel de qua timetur fieri controversia, quia si alienatur res litigiosa, nulla est alienatio, C. de litig., lite; et infra, ut lite penden., ecclesia 1.  Si autem alienat rem non litigiosam, sed de qua speratur litigium, tenetur ad interesse, id est, quanti interest illius rem alienatam non esse, ff. de alien. iud. mut. caus., omnibus.  De hoc tractatur supra, de alienat. mut. iud., ex quorundam, ubi de hoc.

 In vitium
Quia virium rei sequitur omnem possessorem, C. de acq. poss., vitia.  Et facto actoris successio damnatur heredis, 1. q. 1, cito turpem; et infra, de poeni., in quibusdam; et infra, de immun. eccl., adversus, in fi.

 Iniuste detinere
Nota quod iura pro eodem reputant auferre et detinere iniuste, ut hic, 16. q. 1, decimae.  Similiter aufferre et non dare, 47. dist., sicut; et 42. dist. § 1; 12. q. 2, indigne.  Arg. contra 12. q. 2, et si illi, in princ.

X 2.13.19 Pisanis ac Lucanis

 Constat
Scilicet per evidentiam facti, cum esset notorium episcopum ibi possessionem habuisse.  Sic supra, de restit. spol., cum ad sedem, ad fi.  Nec poterat aliqua tergiversatione celari, et sic notorium erat, infra, de cohab. cler. et mul., quaesitum.  Super illa possessione de qua dubietas esset, cautio praestatur.

 Restituta
Quia haec offensa erat notoria per confessionem partis adversae, et ideo satisfactio debuit praecedere, infra, de verb. sign., ex parte in Christo, ad fi., ibi in secundo.

 Sufficienti cautione
Simile infra, de sequestra., ad hoc, in fi.; infra, de verb. sign., ex parte in Christo.  Sufficiens cautio erit si pignora vel fideiussores dentur, ff. mand. vel cont., si mandato § ulti.; et ff. de fideicommi. liber., ergo § addicimus.

 Alterum ad modum
Nota quod cum duo mandantur principaliter, non sufficit castrorum sine altero adimpleri, ut hic patet.  Primum fuit ut possessio castrorum restitueretur episcopo.  Istud in facto consistit, hic facto opus est.  Secundum ut possessionis restitutio fieret plene ac libere, sicut habebat eam tempore motae discordiae, et istud consistit in modo.  Et haec duo sub uno includebantur, ut patet in principio versu: ut possessionem quam etc.  Sub illa forma duo mandantur, sic infra, de dolo et contu., cum dilecti; et ff. de recepti., Celsus.  Et ita patet hic quod si quis peccat tam in facto quam in modo vel in altero tantum, non valet quod agitur.  Sic infra, ut eccl. ben., ut nostrum.  Sicut etiam si quis peccat tam in personam electi quam in modum electionis, non valet quod agitur, supra, de elect., super eo; et supra, de elect., quia propter.  Et ita est optimum argumentum quod forma mandati diligenter servanda est, supra, de rescript., cum dilecta; et supra, de offi. deleg., venerabili.

 Possessionem
Quod dicit, possessionem hic, comprehendit possessionem castrorum et possessionem iurium, quae Lucanus episcopus habebat in castris de quibus contenditur.  Et sic comprehendit possessionem affictuum et pensionum, qua possessione episcopus non fuerat spoliatus, ut infra sequitur.  Unde debuit facere subdiaconus iste, quod episcopus iste plene ac libere posset percipere pensiones et affictus.  Quod cum non fecerit, non servavit formam sibi datam, et ideo nullus fuit, ut dicit in fine.  Ber.

 Fuit tamen in modo peccatum
Hic expresse patet qualiter peccavit in modo, quia cum ipsi Pisani confiterentur episcopum habere pensionem et affictus in castris praedictis, et ipsi eam possiderent, episcopus non habebat plenam libertatem percipiendi hic pensionem et affictus.  Immo in eorum potestate erat ipsum admittere vel repellere, ut infra sequitur.  Ergo episcopus non habebat plenam libertatem, quia haec potestas pendebat ex potestate illorum, supra, de procurat., accedens.  Unde subdiaconus debebat castra ista episcopo restituere.  Quod si non fecerit, peccavit in modo, quia etsi dubitabatur de possessione castrorum, tamen de pensionibus et affictibus non dubitabatur.  Et ita quod confitebat in modo, certificabat id quod respiciebat in factum.  Et ita sive dubitetur de possessione sive non, ex quo constabat de pensionibus et affictibus, plena ac libera debuit fieri restitutio castrorum in quibus habebat pensiones.  Ber.

 Ea plene ac libere
Nota quod qui restituitur, plenam habet restitutionem in pristinam causam, ff. de vi et de vi arm., praetor ait § qui vi deiectus; ff. de vi et de vi arm., praetor ait § non solum.  Sic et vacua possessio non traditur emptori, si alius in ea sit causa legatorum vel fideicommissorum, ff. de act. emp. et vend., si in emptione § vacua.  Quandoque fit restitutio sed non plena, supra, de restit. spol., litteras.  Sed illud propter periculum animae.

 Irritum
Nota quod dicit irritum.  Et ita patet quod iudex quando non servat formam mandati, ipso iure irritum est quod facit, sicut supra, de rescript., cum dilecta, ubi de hoc.

