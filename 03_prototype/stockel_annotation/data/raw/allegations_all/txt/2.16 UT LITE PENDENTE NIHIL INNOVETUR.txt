X 2.16 UT LITE PENDENTE NIHIL INNOVETUR

X 2.16.01 A memoria

 Praeiudicium
Et ita quod illicite factum est, potest licite revocari, 35. q. 9, quod quis commisit; et 35. q. 9, sententiam.  Et sapientis est revocare quod prave fecit, 22. q. 4, magnae; et ff. de re iud., quod iussit.  Etiam errorem suum quilibet emendare tenetur, infra, de accusat., qualiter et quando 1; infra, de sent. excom., sacro § si vero; et infra, de appell., cum cessante; et in Auth. de nupt., circa princ., per unam columnam, coll. 4.  Ex quo Papa revocat quod iniuste fecit, multo fortius et alii hoc facere debent.  Immo et quod bene factum est, si incipiat esse occasio mali, destruendum est, 63. dist., quia sancta § verum; et 12. q. 1, certe.

 Deferre crucem
Nota quod incorporalia possidentur vel quasi possidentur, ut hic, et 84. dist., quisquis; et supra, de caus. poss. et propr., cum ecclesia § nos igitur, in fi.; et infra, de praescrip., si diligenti, circa medium; ff. de usucap., sequitur § si viam; ff. de acq. rer. dom., servus § 1.  Item patet quod lite pendente non debet quis privari sua possessione, 16. q. 4, volumus; et infra, de privileg., dudum; et C. de probation., possessiones; et C. de rei vend., res alienas; et in Auth. in med. lit. non fier. sac. § illud quoque, coll. 8; et ff. de pet. hered., divus; et 8. q. 4, nonne; et infra, de sequestra., dilectus; et infra, de sequestra., per totum.  Nisi alias suspectus esset de dilapidatione, 3. q. 2, quia ea; et infra, de simon., licet Heli; et ff. qui satisda. cog., si fideiussor § ulti.; et infra, de sequestra., dilectus; et infra, de sequestra., ab eo; et 2. q. 6, quotiens 2.

 De iure
Nota quod quatuor patriarchales sedes ubique possunt crucem ante se portare praeterquam in urbe Romana vel in praesentia Papae vel ipsius scilicet Papae legati, infra, de privileg., antiqua.  Alii vero non, nisi in provincia sua, et nisi hoc alicui per privilegium speciale sit concessum, ut hic dicitur, et ita quod dicit de iure, id est, de privilegio speciali.  Et hoc iure cognoscitur qualiter fuerit concessum, utrum per surreptionem et in praeiudicium alterius vel non, quia sic non debet valere, arg. supra, de auctor. et usu pal., ex tuarum; et supra, de offi. ord., licet; et ff. ne quid in loc. pub., praetor ait § si quis a principe.  Quia in praeiudicium alterius dari non debet privilegium, ut in ff. ne quid in loc. pub., praetor ait § si quis a principe; et supra, de consuet., cum olim.

X 2.16.02 Laudabilem

 Probatam
Supra, de offi. deleg., causam matrimonii; infra, de divort., porro; et supra, de restit. spol., ex conquestione; et 8. q. 4, nonne; et 17. dist. § hinc etiam; et 16. q. 4, volumus; et 15. q. 8, sciscitantibus; et supra, de in integ. restit., cum venissent; et supra, ut lite penden., a memoria; et C. de rei vend., res alienas; et C. de probation., possessiones; et C. de liber. caus., non ideo.  Arg. contra infra, de re iudic., tenor; solutio ibi, et infra, de regular., veniens.  Item arg. contra supra, de restit. spol., litteras, ad fi.  Unde non fuit plena restitutio, sed id ideo est, quia habebat incontinenti probationes, nec sunt contraria, quia ibi agitur possessorio, hic non.  Unde non debet alteruter privari etc.  Ille tamen qui conscius est impedimenti, non debet exigere nec reddere, ut in decretali supra, de restit. spol., litteras.  Ber.

X 2.16.03 Ecclesia sanctae Mariae

 Successerunt
Hoc ideo dicit, quia possessiones super quibus contra Ioannem de Ateia movit ecclesia quaestionem, monasterium sancti Silvestri locaverat alii, locationis titulo, quas monasterium receperat a Ioanne de Ateia lite pendente, ut infra, ut lite penden., ecclesia 2.  Et hic dicitur, unde monasterium, quia non potuit illas possessiones revocare, alias possessiones aequivalentes prioribus substituit in locum illarum.  Et est hic arg. quod res quae succedit in locum alterius, eodem iure censetur cum illa, arg. infra, de usur., cum tu, in fi., et in glossa fi.; et 93. dist., praecipimus; et 94. dist., valde; et ff. de leg. 3, fideicommissa § 1; et ff. de leg. 3, fideicommissa § si rem suam; ff. de leg. 2, imperator, in fi.; et ff. de leg. 2, sed quod; et ff. de donat. inter vir. et uxor., uxor marito.  Arg. contra ff. de fur., qui vas § ulti.

 Litigiosi
Poena litigiosi contractus est, quod emptor sciens rem litigiosam pretium amittat et rem restituat, non ut cedat lucro alienatori, sed pretium et alia tanta quantitas ab eo qui alienavit, dabitur fisco.  Ignorans pretium recuperat a venditore et tertiam partem pretii, quia ei non manifestavit rem litigiosam fuisse.  Et eodem modo punitur sator et donatarius sciens vel ignorans, secundum quod traditur C. de litig., censemus, in princ.  Vitium litigii dicitur, cum quis rem litigiosam in iudicium deductam, de cuius dominio movetur quaestio inter actorem et reum, transfert in alium lite pendente sive sint res sive actiones, C. de litig., censemus, in princ.; et in authentico ibi posita C. de litig., authen. litigiosa.  Tamen in aliquibus casibus qui ponuntur in ipsa lege, potest res litigiosa alienari, scilicet nomine dotis, donationis ante nuptias, transactionis, et divisionis rerum hereditarium factae vel per legati vel per fideicommissi causam.  Et haec locum habent in specialibus iudiciis.  In universalibus vero cum agitur de hereditate, praetor permittit quandoque fieri alienationem, scilicet pro impensis funeris, pro solutione debiti, pro cibariis familiae, ff. de pet. hered., divus.  Et ita ecclesia sanctae Mariae poterat agere de vitio litigiosi contractus contra Ioannem de Ateia, qui transtulit possessiones illas in monasterium lite pendente ad poenam et ad ipsam rem contra monasterium, ut in lege praedicta C. de litig., censemus.

 Laboret
Sed qualiter potest hoc esse, quod in vanum fit talis actio, cum si monasterium offerat se liti, condemnabitur in expensis ac si possideret, ff. de rei vend., is qui se obtulit; et ff. de pet. hered., qui se liti, et cum dolus pro possessione habeatur, ff. de regul. iur., parem?  Dic quod cessant illae leges in ecclesiasticis negotiis, ne delictum personae etc., 16. q. 6, si episcopum; et infra, de except., cum venerabilis.

X 2.16.04 Ecclesia sanctae Mariae

 Revocavit
Tamquam a non suo iudice factum, quia senatores non debuerunt postea se intromittere, supra, de offi. deleg., licet; et 2. q. 1, nomen; 3. q. 6, multum stupeo.  Arg. contra supra, de offi. ord., significavit.  Sed illud ideo fuit, quia delegatus non procedebat, et altera pars remanebat in manifesto delicto.

 Assignastis
Et sic monasterium incidit in vitium litigiosi contractus, ut supra, ut lite penden., ecclesia 1, ut Ioannes fecit.  Unde ne in monasterium conveniretur de vitio litigiosi contractus, Papa aequivalentes possessiones fecit illis substitui.  Et ita non praeiudicatur ecclesiae sanctae Mariae, cum monasterium paratum sit suscipere iudicium in re aequivalenti.  Simile ff. de alien. iud. mut. caus., quia etiam, in fi.  Et officio suo inflixit eis hanc poenam, et merito quia dolo desiit possidere monasterium.  Dolus enim facit eum haberi pro possessore, ff. de rei vend., qui in petitorio; et ff. ad exhib., Iulianus, 1. resp.

 Poteratis
Quia forte conductores potentes erant.

 Assignari
A monasterio.  Et cavere etiam debebant, quod non essent alii obligatae, arg. ff. de pigner. act., creditor; ff. de rei vend., si post acceptum.

 Resignaverunt
Eo enim ipso videtur res liberata, arg. supra, de pact., cum pridem § ille; ff. de leg. 3, qui chirographum; ff. quae res pign. vel hyp., si alius; ff. de pacti., Labeo, in fi.; C. de solut., pecuniae; C. de donation., emptionum; C. de remiss. pign., creditricem.  Arg. contra suprac, de renunciat., sane; et supra, de renunciat., veniens; et ff. de pacti., postquam, ubi dicitur quod licet pignus restituatur, non videtur remitti debitum.  Sed secus est si restituatur chirographum, ut in primis concordantiis, quia ille cui fit restitutio, utilitatem debet inde habere, ex chirographo nullam utilitatem consequitur, si debitum non intelligatur remissum.  Sed ex pignore sic, quia potest uti pignore.  Unde pignus saepe restituitur precario propter utilitatem, sed chirographum numquam.  Et ideo debitum quod ibi continetur, intelligitur esse remissum.

X 2.16.05 Dilectus filius

 Indulgentias
Sic ergo patet quod lite pendente privilegium sive indulgentia super re litigiosa veritate tacita impetrata non tenet nec valet.  Sic infra, de testib., causam quae 2; et infra, de privileg., dudum; et supra, ut lite penden., a memoria; arg. et in Auth. in med. lit. non fier. sac. § si vero, coll. 8; et in Auth. in med. lit. non fier. sac. § illud quoque, coll. 8.  Sic et privilegium non valet tacita compositione obtentum, infra, de decim., ex multiplici.  Et privilegium post sententiam impetratum super re iudicata non tenet vel rescriptum ad eam retractandam, C. ut lit. pend. vel post prov., licet.  Item nec confirmatio de re litigiosa, infra, de confirm. util. vel inutil., si quis.  Sic et res ipsa litigiosa in nullam debet transferri personam, 11. q. 1, quia res.  Quod tamen fallit in casibus qui notantur supra, ut lite penden., ecclesia 1; et C. de litig., censemus.

