X 5.25 DE CLERICO PERCUSSORE

X 5.25.01 Si quis

 Percussor extiterit
Tales enim percussores esse non debent, 45. dist., quid autem; et 45. dist., episcopum, ubi isti in sacro ordine constituti percussores esse prohibentur, et quasi per totum, et 86. dist., non licet; et in Auth. de sanct. episc. ยง sed neque, coll. 9; quam habes C. de episc. et cler., authen. sed neque.

 Si non emendaverit
Ergo si se emendaverit, non deponitur.  Sic 35. dist., episcopus.  Et est arg. quod non quodlibet mortale semel commissum sufficit ad damnationem, arg. 35. dist., episcopus; et 35. dist., ante omnia.  Et intelligo de eo qui in usu habuit percutere in ludo noxio, qui non caret culpa, ff. ad leg. Aquil., nam ludus.  Alioquin crimen percussionis semel commissum non sufficit ad depositionem, ut hic patet.  Ita tamen quod ex tali percussione non procedatur ad enormem laesionem, quia sic deponeretur, 55. dist., si Evangelica; et infra, de cleri. percus., praeterea, arg.

X 5.25.02 Praeterea

 Crudeliter
Quod facere non debuit sed moderate, arg. supra, de rapt., in archiepiscopatu; et 45. dist., cum beatus; et ff. ad leg. Aquil., praeceptoris; et infra, de sent. excom., cum voluntate; et 23. q. 5, circumcelliones, vers. fi.  Ber.

 Post octo menses
Ex temporis prolixitate praesumitur, quod non ex illa percussione defuncta sit.  Et econverso ex temporis brevitate contrarium praesumitur, 50. dist., si qua femina.  Si enim occasionem mortis dedisset, in perpetuum deberet abstinere, supra, de homic., de caetero; et 50. dist., studeat.  Et hic est arg. contra Bart. qui dixit in 50. dist., studeat, illum presbyterum non teneri de occiso sed de vulnerato si de casu interiit, et casus ex percussione processit, ff. ad leg. Aquil., qui occidit ยง ulti.  Ber.

 Duobus
Supra, de cleri. ven., episcopum.  Si enim percuteret ut per hoc timeri vellet, ab officio suo debet repelli, 45. dist., episcopum.  Ber.

X 5.25.03 Praesentium

 Repellebant
Ideo rei licitae operam dedisse videtur, quia licitum est se defendere, infra, de sent. excom., ex tenore; et violentiam repellere, 23. q. 3, fortitudo; et 23. q. 3, si quis; et 23. q. 3, non inferenda.  Sed ulcisi non licet, 46. dist., seditionarios.  De hoc dixi supra, de homic., significasti 2.

 Proiecit
Unde dubium videri poterat an fuisset in culpa vel non.  Contra arg. 23. q. 8, si quatuor; 50. dist., si quis viduam; et supra, de cleri. pug., Henricus.  Sed iste aliquem non percussit ut supra dicit, et hoc constabat.  Intellige alias si dubium esset repelleretur, ut dicunt contraria praedicta, arg. ad hoc ff. de testam. tut., duo sunt; et ff. de manum. test., cum ex pluribus; 24. dist., quando; et 24. dist., nullus; et 2. q. 5, omnibus.  Ber.

 Abstinere
Ad cautelam saltem et ut clerici tales conflictus evitent, et est arg. quod aliquis punitur ex alterius facto vel culpa.

X 5.25.04 Continentia

 Ad resistendum
Quod licet supra, de cleri. percus., praesentium, ubi de hoc cum suis concordantiis.

 Neque facto
Sic 50. dist., si quis viduam; et supra, de cleri. pug., Henricus.

 Ad subdiaconatus
Et non ultra, licet ergo dispensetur cum isto in subdiaconatu, non tamen poterit promoveri ad superiores ordines.  Iste enim fuit in culpa assumendo arma, quod ei non licuit, 16. q. 3, porro; et 23. q. 8, quicumque.  Nam lacrimae et orationes sunt arma clericorum, 23. q. 8, convenior.  Etiam contra hostes, supra, de voto et vot. redem., ex multa.  Unde punitur quia sine dispensatione non promovetur, etiam favore religionis cum eo facilius dispensatur, supra, de apostat., ex litterarum.

