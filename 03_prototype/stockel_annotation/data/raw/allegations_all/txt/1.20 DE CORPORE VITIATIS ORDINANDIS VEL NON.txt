X 1.20 DE CORPORE VITIATIS ORDINANDIS VEL NON

X 1.20.01 De presbytero

 Suscepit
51. dist., si quis post acceptum, contra.  Solutio: qui duellum suscepit, licet impune possit occidere, non tamen habet affectum vel propositum occidendi, sed ius suum defendendi, non repellitur ab officio suo.  Vel quod hic dicitur est dispensatio, per illud verbum, misericorditer, ita tamen quod homicidium vel membrorum truncatio non fuerit subsecuta, quia tunc dispensare non posset, infra, de cleri. pug., porro.  Sed de rigore iuris tales deponendi sunt, ut ibi.

 Ministrare
Infra, de cleri. aegro., presbyterum, contra.  Hic non fuit debilitas vel deformitas, ibi fuit; sic infra, de corp. vitia., Thomas.

X 1.20.02 Cum de tua

 Canonici
De concubinatu, et ideo contra ius commune, supra, de elect., cum in cunctis.  Unde sequitur ex multa dispensatione.

 Cum consilio
Ergo isti suffraganei delegati consentur, arg. 50. dist., studeat.  Sine quorum consilio super macula illa nihil disponere debet, alias non valeret, supra, de elect., cum in veteri.

 Visum fuerit
Ita quod idoneum sit et iustum, quod eis videbitur, supra, de elect., causam quae; et ff. locat. et conduct., si in lege; et ff. de oper. pub., si libertus.  Item pone quod habeat unum oculum maiorem alio, numquid removebitur propter hoc?  Videtur quod non, ff. de aedil. edict., qui clavum § 1.  Et hic non determinat quid facere debeant, unde arbitrio istorum relinquitur, infra, de offi. deleg., de causis; et ff. de iure delib., si servus § 1.

X 1.20.03 Ex parte B.

 Nicaeni concilii
55. dist., si quis per aegritudinem; et 55. dist., si quis a medicis.

 Absciderint
Ex indignatione, scilicet, nulla causa superveniente, 33. dist., maritum.  Quia si ex causa superveniente hoc fecit, puta timore leprae, non imputatur, infra, de corp. vitia., ex parte M.  Et ideo isti ordinari prohibentur qui sani se abscindunt, quia quasi homicidae sui ipsius iudicantur et Dei conditioni inimici, 55. dist., si quis absciderit.  Et quia praesumitur quod omne turpe in alium faceret qui hoc in seipso ausus est attentare, ff. de aedil. edict., cum autem § excipitur.  Sed quare aliquis iniicit sibi manus, cum membrorum suorum nemo sit dominus, ff. ad leg. Aquil., liber homo suo nomine.  Religione enim et non ferro quaerenda est castitas, 23. q. 5, tunc salvabitur, ad fi.; arg. infra, de corp. vitia., significavit.  Et quod dicit, effectaverint, ut ab aliis, etc., intelligas cum effectu, quia cognitionis poenam nemo meretur, de poen. dist. 1, cogitationis.

 Iudicium
Quia aetas illa nescit quid videat, C. de fals. mon., quoniam; et C. de fals. mon., si quis super; et 3. q. 7, infamis § tria.

 Apostolorum
55. dist., eunuchus.

X 1.20.04 Significavit

 Obsequium
Sed in hoc displicuit, quia non ferro, sed religione quaerenda est castitas, 33. q. 5, tunc salvabitur, in fi.; et supra, de corp. vitia., ex parte B.

 Virilia
Talem appellat lex morbosum, ff. de aedil. edict., sin autem; arg. 55. dist., si quis absciderit.  Et etiam homicida reputatur, 55. dist., qui partem.

 Officium
Sicut baptizare, poenitentiam dare, et alia officia propter officium missae, et alia similia quae solis sacerdotibus sunt concessa, 16. q. 1, adiicimus; de conse. dist. 4, constat.

 Nostra
Et ita dispensatio est, quia deponi debet qui iniusto errore superatus seipsum absciderit, 55. dist., si quis absciderit; et 55. dist., qui partem; 33. dist., maritum.  Non enim licet alicui servire in corpus suum, cum nemo sit dominus membrorum suorum, ff. ad leg. Aquil., liber homo suo nomine, 1. resp.  Et sic in hoc casu potest dispensare episcopus cum dicat auctoritate sua, quod credo etiam sine auctoritate domini Papae in aliis amissa.

X 1.20.05 Ex parte M.

 Leprae
Quae expellit hominem a cohabitatione aliorum, 33. q. 2, hoc ipsum; et infra, de eccl. aedif., cum dicat; et infra, de cleri. aegro., tua.

 Infirmitatis
Secus si ex indignatione, 55. dist., si quis absciderit; 55. dist., qui partem; et 55. dist., nullus poenitentiam; qui se vel obtentu religionis, supra, de corp. vitia., significavit.  Et est ratio, quia eunuchos voluntarios diligit Deus et non ex necessitate factos, 33. q. 5, tunc salvabitur; 55. dist., si quis per aegritudinem.  Quia nemo est dominus membrorum suorum, ff. ad leg. Aquil., liber homo suo nomine; et ff. de peculi., deposui § Stichum; arg. contra ff. de peculi., sed et si damnum § si ipse.  Hoc tantum ei liceret, quod dominus servi propter hoc damnum nihil de peculio servi deducit.  Vincen.

 Hunc
Scilicet, qui a dominis, vel a medicis, vel a barbaris sectus fuerit, 55. dist., si quis a medicis.

 Exequatur
Et ad superiores promoveatur ordines, 55. dist., si quis a medicis.  Et de iure communi sine aliqua dispensatione per iura praedicta.

X 1.20.06 Exposuisti

 Manu
Idem esset si amisisset digitos, propter quod impediretur ad frangendum Eucharistem, infra, de cleri. aegro., presbyterum; et ff. de aedil. edict., idem Offilius.  Secus si impediretur per amissionem digiti, supra, de corp. vitia., de presbytero.  Sed propter carentiam dentis non impediretur, nec dicitur morbosus, ff. de aedil. edict., cui dens.

 Enormi
Secus si pro minori, supra, de corp. vitia., de presbytero; supra, de corp. vitia., cum de tua.

 Defectu
Id est, irregularitate.

 Promoveri
Quia abbas debet esse sacerdos, ut supra, de aetat. et qualit., ut abbates.

 Tacuerit
Ordinandus enim impedimentum suum tenetur prodere, 50. dist., quia simpliciter; et 54. dist., si servus.  Sed quare iste removetur ab abbatia?  Si dicis propter irregularitatem, contradicit supra, de aetat. et qualit., tuam; et 16. q. 1, legi; et 50. dist., accedens; arg.  Dixit Io. quod potius removetur propter scandalum quam propter irregularitatem, quod non credo.  Immo irregularitas sufficit ad remotionem, et quia hoc tacuit fraudulenter, et abbates de iure debent ad ordines promoveri.  Alias si culpa sua impediuntur, repelluntur, supra, de aetat. et qualit., ut abbates.  Et capitulum illud 50. dist., accedens, non dicit quod ille sit abbas, sed sollicitudinem in monasterio debet habere, puta syndicus vel cellarius, potius ad laborem quam ad honorem.  Decretalis illa supra, de aetat. et qualit., tuam, quae videtur contraria, loquitur de dispensatione propter necessitatem.  Quod abbas talis debeat esse sacerdos, est arg. supra, de elect., ne pro defectu.  Ibi aequiparatur regularis et cathedralis ecclesia, unde videtur quod sit nomen honoris, et nihilominus oneris et laboris.  Unde dicit Gregorius: omne enim quod hic eminet plus afficitur moeroribus quam honoribus gaudet, 23. dist., nervi.

X 1.20.07 Thomas

 Deformitatem
Modica enim deformitas non impedit, qualis hic fuit, supra, de corp. vitia., de presbytero.  Si enim magna esset deformitas, ut totum digitum vel pollicem perdidisset, non promoveretur, infra, de cleri. aegro., presbyterum.  De huiusmodi deformitatibus nota ad intelligentiam huiusmodi tituli, quod quidam sunt corpore vitiati sponte, quidam casu.  Si sponte, distinguo: aut nulla iusta causa interveniente, et tunc ordinandus repellitur, et iam ordinatus deiicitur, 55. dist., qui partem; et 55. dist., si quis a medicis; et 33. dist., maritum.  Aut iusta causa interveniente, tunc non prohibetur ab ordine, puta timore leprae vel aliqua consimili casusa, supra, de corp. vitia., ex parte M; nisi generet deformitatem, quia tunc in omni casu repellitur, arg. 55. dist., lator; et 55. dist., si evangelica; et supra, de corp. vitia., exposuisti.  Si casu in magnis membris, sive corpulentia sive dignitate, repellitur et deiicit, si deformitatem generet, 55. dist., si evangelica.  In parvis vero membris non impeditur si deformitas modica sit, et sine culpa sua, ut hic.  Si vero culpa sua in talem modicam deformitatem incidit, de misericordia etiam toleratur, supra, de corp. vitia., de presbytero.
 
