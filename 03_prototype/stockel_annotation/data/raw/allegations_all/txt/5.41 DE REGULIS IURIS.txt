X 5.41 DE REGULIS IURIS

X 5.41.01 Omnis res

 Omnis res
Potest exponi, id est, omnis obligatio sive contractus quod enim consensu contrahitur contraria voluntate dissolvitur, C. quan. lic. ab emp. disc., re quidem; et ff. de regul. iur., nihil tam naturale; et C. de act. et oblig., sicut initio.  Fallit haec regula supra, de bapt. et eius effect., maiores.  Item in matrimonio quod solo consensu contrahitur, 22. q. 2, sufficit.  Sed dolo dissensu non solvitur, 32. q. 7, licite.  Item idem in ordine et baptismo, quia sacramenta semel habita numquam amittuntur, 1. q. 1, quod quidam; et arg. 15. q. 7, episcopus.  Item fallit quia alio modo tollitur obligatio quae consensu nata est, scilicet per acceptilationem, sed non natura sui sed potestate conventionis, ff. de rescind. vend., cum emptor.  Item tollitur solutione eius quod debetur, Inst. quib. mod. obl. toll., in princ.  Item sicut acquiritur possessio corpore et animo, ff. de acq. poss., possideri.  Et eodem modo amittitur, ff. de acq. poss., quemadmodum.  Sed contra ff. de acq. poss., possideri § in amittenda.  Solutio: animo amittitur civilis possessio, corporalis non ut illa lege ff. de acq. poss., quemadmodum.

X 5.41.02 Estote

 Hoc loco
Scilicet qui sequitur in ipsa auctoritate, scilicet nolite iudicare et non iudicabimini etc.

 In meliorem partem
Ut res potius valeat quam pereat, supra, de verb. sign., abbate; et supra, de fide instrum., inter dilectos; et ff. de reb. dub., quotiens 2.  Et benigniorem interpretationem sequi debemus in re dubia, ff. de his quae in testam. del., proxime.  Vel expone in meliorem, id est, in securiorem, pro eo quod in altero nullum in altero magnum periculum timeatur, supra, de homic., ad audientiam; et supra, de homic., significasti 2; et supra, de cleri. excom., illud; et supra, de spons., iuvenis.  Sic enim in dubiis absolvitur reus, quia illud est benignius, supra, de fide instrum., inter dilectos, in fi.; et supra, de probat., ex litteris, nisi in casibus qui ibi ponuntur.

 De manifestis
Quia secretorum Deus iudex est cognitor, 32. dist., erubescant; et 32. q. 5, Christiana; 2. q. 5, consuluisti.

 Ut stuprum
71. dist., Apostolus.  Haec enim in sui natura mala sunt, supra, de iureiur., et si Christus, in fi., vers. quaedam; et supra, de delict. puer., pueris.

X 5.41.03 Qui scandalizaverit

 Qui scandalizaverit
Collige casum 11. q. 3, inter verba; et 22. q. 2, primum, in princ.; et 30. q. 5, ita ne; et supra, de his quae vi met. caus. fi., sacris.

 Veritas
Quia triplex est, scilicet bonae vitae.  Haec numquam omittenda est propter scandalum et ad quemlibet pertinet.  Alia iustitiae, haec ad iudicem pertinet.  Alia disciplinae, haec pertinet ad praelatum.  In his duabus quandoque aliqua omittuntur propter scandalum, 50. dist., ut constitueretur.  Et intellige quod hic dicitur de his quae indispensabilia sunt.  Et tale ius commune quod indispensabile est, veritas appellatur.  De hoc dictum fuit supra, de temp. ord., sane.  Et quod dicitur ibi, veritas iustitiae, intellige secundum quod his dicitur.  Ius commune quandoque indispensabile est, 1. q. 7, et si illa.  Et de tali hic loquitur, tale ius pro nullo scandalo relaxandum est.  Sed quando ius commune dispensabile est propter scandalum receditur a iure communi, 50. dist., ut constitueretur; et 1. q. 7, dispensationes; et 1. q. 7, exigunt.

X 5.41.04 Quod non est

 Necessitas
Hoc ideo dicit quia necessitas legi non subiacet, supra, de observ. ieiun., consilium, in fi.; et supra, de consuet., quanto; et de conse. dist. 1, sicut; et de conse. dist. 3, pervenit.  Unde tempore necessitatis omnia sunt communia, 12. q. 1, dilectissimis; et ff. de lege Rhod. de iac., si laborante § cum in eadem navi, in fi., quod intelligitur in hoc casu.  Et sic est arg. necessitatem excusare, de conse. dist. 5, discipulos; arg. 12. dist., quisquis; et 12. dist., delitiae; et 81. dist., cum omnibus; et supra, de furt., si quis.  Et propter necessitatem famis David comedit panes propositionis, 25. q. 1, ideo § his ita.  Et propter hoc pater potest vendere filium, C. de patr. qui fil. distr., si quis.

 Sabbatum
Praeceptum fuit veteris legis sabbatum custodiri.  Unde si qui colunt sabbatum exteriorem ritum legis revocant, de conse. dist. 2, pervenit.

 In sabbato
Hoc est propter necessitatem, 23. q. 8, si nulla.

 Aegrotus
Etiam si in quadragesima carnes comedat, non dicitur frangere votum, supra, de observ. ieiun., consilium, in fi.  Ber.

X 5.41.05 Quod latenter

 Quod latenter
Potest poni casus per ff. quod vi aut cla., praetor ait, circa princ.  Et in servitio praestito praelato per vim a subdito.  Hoc enim in futurum non parit praeiudicium, 11. q. 3, quia cognovimus.

 Per vim
Quae per vim sive per metum fiunt qui cadere posset in constantem virum, cum de hoc constiterit, revocantur, supra, de his quae vi met. caus. fi., ad audientiam.  De hoc plene dicitur in capitulo supra, de his quae vi met. caus. fi., abbas; et ff. quod metus cau., ait praetor; et ff. quod metus cau., metum § sed quod praetor.

X 5.41.06 Cum in contemplatione

 Quaestionibus
ff. de quaest., in criminibus; et C. de quaest., milites.  Quod si fiat, appellari potest, 2. q. 6, non solent, vers. ante sententiam.  Hoc intellige nulla praesumptione praecedente.  Arg. contra 5. q. 5, illi qui, ubi de hoc.

X 5.41.07 Quae multotiens

 Quae multotiens
Supra, de poeni., ea quae; et 6. q. 1, imitare; et 1. q. 1, reperiuntur.  Arg. supra, de Iudae. et Sarrac., ita quorundam.

 In sacratis
Sive sit homo sive ager qui illa aufert et invadit, sacrilegium committit, 12. q. 2, nulli liceat.  Et tamquam sacrilegus iudicari debet, ut 12. q. 2, praedia.  Et per ecclesiam debet iudicari, supra, de for. compet., conquestus.

 Episcopis
Isti ius publicum offendunt quod consistit in sacris et sacerdotibus, 1. dist., ius publicum.

X 5.41.08 Qui ex timore

 Qui ex timore
Scilicet servili, quoniam filialis timor bonus est et potest introducere caritatem, de poen. dist. 2, sicut seta.  Unde qui timore poenae servit non amore iustitiae, non ducitur spiritu Dei.  Unde dicitur: timor non est in caritate, scilicet servilis, 23. q. 6, iam vero § ex his.

 Iam non facit
Arg. quod non dicitur factum, quod legitimum non fit, 23. q. 1, pudenda; et 22. q. 2, faciat homo.  Arg. supra, de iure patron., quod autem; et supra, de regular., ad nostram.  Item habes hic arg. quod qui invitus servit, rem et meritum perdit et ideo indignus praemio fit, 23. q. 6, iam vero § ex his, vers. princ.  Et talis obedientia vel nulla vel minima est, 8. q. 1, sciendum.  Ergo per contrarium qui invitus offendit, non est ei imputandum, arg. ff. de bon. libert., qui cum maior § si libertus; et ff. fam. ercis., qui erat heres.  Idem est etsi clericus invitus ferat testimonium contra ecclesiam suam, quod ei non sit imputandum, secus si sponte advocet contra ipsam, supra, de postuland., cum sacerdotis.

X 5.41.09 Defleat

 In uno
Scilicet praecepto legis, unde scriptum est.  Qui totam legem servaverit, offendat autem in uno, omnium factus est reus, de poen. dist. 5, fratres.  Vel in uno, scilicet mortali peccato factus est omnium reus quo ad vitam aeternam, quia propter illud solum damnabitur, quia omnis virtus detrimentum patitur ab uno vitio, de poen. dist. 5, dolendum.  Dum enim in uno peccato perseverat omnia bona perdit, ut ibi.  Vel in uno, id est, in una virtute.  Cum virtus eiicitur tunc vitium nascitur, 32. q. 1, cum renunciatur.  Vel in uno, id est, in caritate, sine qua nemo salvatur.  Unde Apostolus: et si tradidero corpus meum ita ut ardeam, caritatem autem non habeam, nihil mihi prodest, de poen. dist. 3, si quis, ad. fi. distinctionis.  Sic etiam in teste qui aliquid adiicit de suo, totum testimonium partis mendacio decolorat, 3. q. 9, pura.  Simile de conse. dist. 3, non liceat; et de conse. dist. 3, non oportet; et 9. dist., si ad scripturas.

X 5.41.10 Quamvis

 Pastor nescit
Quia pastor seu praelatus inquirere et corrigere debet subditorum excessus, alias sanguis eorum de praelatorum manibus requiretur, supra, de offi. ord., irrefragabili, 1. resp., cum suis concordantiis ibi positis.  Et sic non habebit excusationem.  Pastor enim qui tacet, consentire videtur, 43. dist., sit rector, ibi: pastorem enim etc.; 83. dist., error.  Quare non potest uti pro defensione sua verbo Apostoli: mundae sunt manus meae a sanguine etc.; 43. dist., Ephesiis.  Unde et tales deponi debent propter negligentiam; 71. dist., dictum; et 1. q. 1, si qui episcopi § ecce cum honoris.  Item pastor tenetur de custodia, ff. locat. et conduct., qui mercedem; 23. q. 4, tres personas.  Et si dicatur quod dolo eius periit et ipse neget, ipsi incumbit probatio, cum ipse ratione officii sui debeat custodiam habere, supra, de offi. archidiac., ea quae.  Et si dicit amissam ovem, probet ille dolum abfuisse.  Sicut argentarius probare debet se amisisse rationem casu, ruina vel incendio, ff. de edend., si quis ex argentariis § ulti.  Et idem in deposito, supra, de deposit., bona fides, cum suis concordantiis.

X 5.41.11 Indignum est

 Alienum
Ergo et a consuetudine aliarum ecclesiarum debet esse alienum, quia quod Romana ecclesia probat vel reprobat, et aliae ecclesiae hoc idem facere debent, cum ab ipsa suam habeant institutionem et auctoritatem, 11. dist., consequens; et 11. dist., nolite.

 Homagium
Id est, sacramentum fidelitatis quod pro aliquo spirituali facere quis non debet, cum illud sit simoniacum, supra, de simon., ex diligenti.  Alioquin clericus non tenetur facere praelato suo obedientiam.  Et in casibus debet iuramentum facere de obedientia sive etiam de fidelitate post receptam administrationem, supra, de iureiur., nullus; 23. dist., quamquam; et supra, de maior. et obed., dilecti filii; et supra, de iureiur., ego; et supra, de privileg., antiqua.  Alias enim nullum iuramentum, nulla pactio vel obligatio illicita in spiritualibus debet intervenire.  Et si interveniret, nullam obligationem de iure vel de facto inducit, supra, de pact., pactiones.  Ber.

