X 5.13 DE TORNEAMENTIS

X 5.13.01 Felicis memoriae

 Ostentationem
Secundum leges tamen licet aliquid facere ad ostentationem virium, ut ff. de aleat., solent.  Alias non licet, ut lege sequenti ff. de aleat., in quibus.  Nec huiusmodi tenentur lege Aquilia, ff. ad leg. Aquil., qua actione ยง si quis.

 Temere
Et ideo talis ludus tamquam noxius prohibetur hic, et ff. ad leg. Aquil., nam ludus.

 Proveniunt
Arg. aliquid prohiberi propter consequens, 22. q. 1, in novo; et supra, de iureiur., et si Christus; et de conse. dist. 3, pervenit.

 Non negetur
Nec etiam viaticum, 26. q. 6, si quis de corpore; 50. dist., poenitentes.  Quia et per poenitentiam viaticum intelligitur quod decedentibus poenitentibus non negatur, infra, de poenit. et remiss., quod in te.

 Careat sepultura
Simile infra, de rapt., super eo.  Et sic conceditur quod est maius et quod minus est prohibetur, 88. dist., episcopus gubernationem; ff. de ritu nupt., oratione; et 1. q. 1, si qui episcopi; et 33. q. 2, latorem; C. quan. imp. int. pup. vel vid., si contra; et 80. dist., episcopi non in castellis.  Arg. contra 44. dist., nulli clerico; 13. q. 2, si fur; et ff. de senat., qui indignus; ff. de serv. export., cui pacto; 32. q. 7, Apostolus, in fi.; 24. q. 1, miramur; et supra, de decim., ex parte tua 2.  Solutio: generale est quod cui licet maius et minus nisi ab illo minore prohibeatur ex causa, ne vilipendatur honor personae, ut patet per primas concordantias.  Hic vero alia ratio est, ut potius consulatur vivis quam defunctis, ut alii terreantur et abstineant a talibus cum viderint illos sepeliri in campis, quia vilis sepultura illis defunctis non nocet, supra, de sepult., sacris; 13. q. 2, animae defunctorum.  Sic intelligitur infra, de rapt., super eo.  Ber.

X 5.13.02 Ad audientiam

 Animo id faciendi
Ergo ad animum recurrendum est.  Et quia iste mortuus fuerat ad locum torneamenti, denegabatur ei sepultura, et male, quia non ludebat in torneamento, sed casu sub equo mortuus est, nec ex ea causa accesserat sed alia, ut dicit littera.  Voluntas enim et propositum distinguunt maleficium, ut ff. de fur., qui iniuriae; et infra, de sent. excom., cum voluntate.  Et ad animum recurrendum est, 22. q. 2, is autem; et 22. q. 2, homines, in fi.  Et ideo non debet ei denegari sepultura, ut dicit in fine.

 Fortuito casu
Quoniam praevidere non potuit, supra, de homic., Ioannes; et supra, de homic., quidam.  Unde sibi non debet obesse, 23. q. 5, de occidendis.

 Dispensatione
Non intelligas quod dispensetur cum isto, ut sepeliatur in coemiterio ecclesiae, sed ex dispensatione secundum quam ecclesia disposuit ut corpora Christianorum sepeliantur in coemiteriis, quoniam olim in campis sepeliabantur, ff. de sepulch. viol., praetor ait ยง divus.

 Maxime
Quia idem est, etiam si haec duo sacramenta non recepisset dummodo poenitentiam receperit.  Et iste illa tria percepit, ut patet in integra.  Ber.

