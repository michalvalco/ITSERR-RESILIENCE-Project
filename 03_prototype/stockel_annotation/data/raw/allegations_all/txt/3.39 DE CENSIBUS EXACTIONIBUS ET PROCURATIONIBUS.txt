X 3.39 DE CENSIBUS EXACTIONIBUS ET PROCURATIONIBUS

X 3.39.01 Sancitum est

 Sancitum
Istud capitulum habes 23. q. 8, sancitum.

 Mansus
Mansus dicitur in vulgari Italicorum quantitas terrae quae sufficit duobus bobus in anno ad laborandum.

 Ullo servituto
Sed quid dices si mansus ille primo fuit tributarius alterius ecclesiae, quia ecclesia alia parochialis decimas inde percipiebat?  Ala. dicit quod mansus iste in favorem ecclesiae a tributo liberatur, sicut servus factus presbyter a servitute liberatur.  Ad hoc inducit 23. q. 8, secundum canonicam.  Alia autem praedia collata ecclesiae a tributo non liberantur, ut hic in fi.  Quia res transit cum onere suo, supra, de pignor., ex litteris; et supra, de decim., cum non sit; et C. sin. cens. vel rel., ex conventione; C. sin. cens. vel rel., rei; et C. omnes; ff. de pigner. act., sane; et ff. de pigner. act., si convenerit § si fundus; et 23. q. 8, tributum; et 11. q. 1, si tributum; et C. de episc. et cler., de his clericis, in fi.  Nisi forsitan quid speciale dicatur in dote ecclesiae, arg. supra, de decim., novum.  Sed verius credo quod mansus ille qui datur ecclesiae etiam in ipsa fundatione, si primo erat tributarius, vel solvebantur decimae de ipso ecclesiae parochiali, non debet ecclesia propter hoc iure suo privari, 16. q. 1, ecclesiae antiquitus; 23. q. 8, tributum, nisi fortassis modicum laederetur, quod de facili pati posset.  Sed si ex hoc laederetur, non debet iure suo privari, quia tunc etiam privilegium perditur propter enorme detrimentum, infra, de verb. sign., quid per novale.  Et hoc bene licitum est, quod tale servitium tributum ecclesiasticum appellari potest ad quod tenetur ecclesia, ut infra sequitur.

 Praeter ecclesiasticum
Ecce quod ecclesia potest solvere tributum ecclesiasticum, arg. 18. q. 2, servitium; et 12. q. 2, ecclesiasticum; et 11. q. 1, si tributum; et 23. q. 8, tributum, ut dictum est.

 Senioribus
Id est, dominis.  Et est arg. quod res transit cum onere suo, 16. q. 1, si quis laicus; et 100. dist., rationis.  Ber.

 Servitium
Id est, censum.

X 3.39.02 Omnis anima

 Vos subditi
Hoc dictum fuit laicis, sicut illud 11. q. 1, magnum; et supra, de maior. et obed., solitae.  Et potest extendi ad clericos circa exteriora, 23. q. 8, tributum.  Vel quia obedire debent praelatis suis, 23. dist., quamquam; supra, de elect., significasti.  Vincen.

 Probatio
10. q. 3, illud; C. de episc. et cler., nulli.

X 3.39.03 Scientes

 Presbyterum
Id est, episcopum, 93. dist., legimus; et 95. dist., ecce; et 18. q. 2, hoc tantum.

 Ab initio
Sic ergo ab initio potest imponi census ab ipso patrono de consensu episcopi, supra, de iure patron., praeterea quoniam; et 18. q. 2, Eleutherius; infra, de censib., quanto.  Postea vero imponi non potest nec impositus augeri, infra, de censib., prohibemus.  Et ita est hic arg. initium esse spectandum, C. de bon. quae liber., cum oportet, in fi.; ff. de poe., si quis § qui abortionis; 1. q. 1, quibusdam; C. commun. de usucap., qui ex conducto; et C. commun. de usucap., si mala; de conse. dist. 1, placuit; et ff. commodat., ait praetor, in fi.; et 6. dist., testamentum; et supra, de loc. et cond., propter § 1; et ff. de negot. gest., sed an ultro § 1, in fi.; ff. de ver. oblig., continuus § cum quis; ff. de contrar. tut. et util. act., quid ergo § sufficit.  Arg. contra scilicet finem esse spectandum infra, qui fil. sint legit., tanta; in Auth. de nupt. § quia vero, coll. 4; 22. q. 2, quod autem ait; ff. qui satisda. cog., si antequam; de poen. dist. 3 § 1, in fi.; 7. q. 1, suggestum; et supra, de renunciat., litteras.  Arg. contra scilicet medium esse spectandum, unde illud: cum media semper gaudebam ludere forma // maior enim mediis gratia rebus inest; supra, de testib., cum tu; et 45. dist., disciplina; et 45. dist., sunt namque; et supra, de offi. deleg., quaerenti; et 23. q. 4, quidam cum bonorum, in fi.; et ff. de poe., respiciendum; C. de cust. reo., si quis.  Arg. contra quod medium non sit inspiciendum, C. de hered. instit., sed et si § solemus.  Solutio: medium spectandum est in dissensione opinionum.  Et opinio media magis est amplectanda, supra, de offi. deleg., quaerenti.  Quod dicitur initium esse spectandum, et finem esse spectandum solvitur supra, de elect., dudum ad audientiam, ubi de hoc invenies alias concordantias.

X 3.39.04 Licet multum

 Non permittas
Quid ad Papam de isto caeco, cum non videatur esse de sua iurisdictione, sed potius ad saecularem pertineat?  Immo cum sit miserabilis persona, eius correctio pertinet ad ecclesiam, 87. dist., licet; et 87. dist., defensionis.  Et ratione peccati saltem pertinet ad ecclesiam, supra, de iudic., novit; et arg. 11. q. 1, relatum.  Vincen.

 Misereri
Potius est consulendum talibus quam auferendum, C. vect. nov. inst., si iure.  Qui enim morbo corporali laborant, a personalibus muneribus excusantur, C. qui morb., si ea, lib. 10; C. qui morb., cum articulari, lib. 10.  Sed privilegium illud non extenditur ad filios, C. qui morb., casus, lib. 10.  Et satis iste affligitur, nec debet amplius affligi, supra, de cleri. aegro., cum percussio; et 7. q. 1, cum percussio; et 3. q. 9, indicas.

X 3.39.05 Pervenit

 Census ignorantiae
Id est, cuius causa ignoratur, ff. de fideiussor., si quis postquam; et ff. de fideiussor., si quis pro eo; et ff. quan. dies leg. vel fid. ced., huiusmodi legatum.  Sed numquid talis census sive consimile servitium potest acquiri tempore?  Videtur quod non, quia sicut tempus non tollit obligationem, ff. de act. et oblig., obligationum § placet.  Ita nec inducit, C. de pacti., si certis annis; 1. q. 1, nullus episcopus, ad fiine quaestionis, ubi de hoc; 10. q. 3, quia cognovimus; C. ne uxo. pro marit., cum te ideo.  Arg. contra 18. q. 2, servitium; 1. q. 3, quaesitum, in fi.; ff. de usuri., cum de in rem verso; ff. de aqua pluv. arc., Scaevola; ff. si serv. vend., si quis diuturno.  Licet ius non probetur, ut ibi dicitur.  Solutio: licet ex tempore non acquiratur obligatio, tamen huiusmodi continuam causam, C. de servit., si quas; et C. de servit., si aquam; et ff. de aqua pluv. arc., Scaevola.  Et de servitiis tempore acquirendis loqui videtur lex, C. de agric. et cens., litibus, lib. 11; arg. 18. q. 2, servitium.  Et ideo huiusmodi servitia acquiri possunt spatio quadraginta annorum.  Et hoc intellige de his quae ius commune possideri non vetat.  Alia vero quae possideri non possunt, non praescribuntur sine titulo, ut ibi dixi supra, de praescrip., si diligenti, quia nec possessor in talibus defenderetur.  Et si quis aliquid petat tale sibi deberi, sufficit allegare causam in libello quamvis illam non probet, dum tamen probet tempus, arg. ff. si serv. vend., si quis diuturno, ut dixi supra, de consuet., cum tanto.  Alii dicunt quod non est necesse aliquam causam exprimere.  Sed haec littera in fine contradixit ibi: ad quid solvi debeat praesciatur.  Sed priori dicto concordat.

 Nec divinis
Id est, canonicis, 3. q. 5, quia suspecti.

 Invenitur
Supple quod solvi debeat sine causa, et ideo qui petit causam, alleget, ut dixi.  Ber.

X 3.39.06 Cum Apostolus

 Exhibendos
Id est, procurandos; 28. q. 1, iam nunc, in fi.; 21. q. 1, clericus.

 Graves
Quod facere non debent, immo si gravatur ecclesia suis expensis debent visitare, 10. q. 3, cavendum; et 1. q. 2, placuit.

 Consumat
Usque ad examinationem extremae virtutis, 10. q. 3, cavendum; et 10. q. 3, inter caetera; 1. q. 1, placuit.

 Archiepiscopi
Arg. quod archiepiscopus debet visitare provinciam et procurationes a subditis suffraganeorum suorum exigere, infra, de censib., sopitae.

 Epicopi
10. q. 3, inter caetera, contra, ubi dicitur quod quinquagenarius numerus non excedatur.  Sed illud corrigitur per istud.

 Decani
Id est, archipresbyteri rurales.

 Contenti existant
Quid ergo si plures ducant, numquid poterunt in superfluo prohiberi?  Videtur quod sic, ff. de aqua quot. et aest., ait praetor § Trebatius; et 10. q. 3, quia cognovimus; 64. dist., quia per ambitiones; infra, de excess. praelat., cum ad quorundam.  Potest dici quod potest denegari in superfluis.  Sed si propterea subditi excommunicentur, tenet forte sententia, quia sententia pastoris sive sit iusta sive iniusta timenda est, 11. q. 3, sententia pastoris; et 11. q. 3, si quis a proprio.  Et illa decretalis infra, de excess. praelat., cum ad quorundam, continet specialem indulgentiam, ut quidam dicunt.  Tanc.

 Canibus
Infra, de cleri. ven., episcopum; et infra, de cleri. ven., omnibus; et 33. dist., quorundam; et 86. dist., Esau; et 86. dist., an putatis.

 Quae sua
63. dist., nosse; et 8. q. 1, sunt in ecclesia; 65. dist., licet.

 Sumptuosas
35. dist., ecclesiae principes; 4. dist., denique.  Sed episcopi in contrarium faciunt.  Nam vix cautela diversorum coquorum eos potest satiare.  Unde dicit lex quod ex nimia ingurgitatione olet os, ff. de aedil. edict., qui clavum § is cui.  Habeat ergo pauperem cibum, 42. dist., in oratorio; 35. dist., ecclesiae principes; 12. q. 2, gloria episcopi.  Laur.

 Rationabilis
Si de hoc dubitetur, superioris arbitrio determinetur, 10. q. 3, quia cognovimus; 11. q. 3, si clericus.

 Parentes filiis
16. q. 1, praedicator.  Ordine enim naturae filius succedit patri et non econverso, ff. si tab. test., scripto § non sic parentibus.  Iste tamen ordo plerumque turbatur, ff. de inoffic. testam., nam et si.  Unde dixit dominus Bulg. cum suus unicus filius decessisset: ordine turbato succedis Bulgare nato.  Et sic nota pro filiis.

 Exactiones
Ad opus suum sine mandato episcopi, vel supple nisi in casu praemisso.  Nam quae praemittuntur in praefationibus, in subditis repetita intelliguntur, ff. de ver. oblig., Titia § 1; et 32. q. 7, Apostolus; et supra, de appell., secundo.

 Potestatem
Quia quod provisum est ad levamen, extendi non debet ad gravamen, 45. dist., licet; supra, de appell., cum speciali; et supra, de appell., suggestum; et infra, de poeni., in quibusdam.  Laur.

X 3.39.07 Prohibemus

 Novi
Id est, de novo, cum ab initio impositi non fuerint, supra, de censib., scientes.  Et qui ab aliis ecclesiis non solvuntur, infra, de censib., ecclesiis.

 Census
Qui imponitur in ipsa fundatione, puta ut in singulis annis solvat unum cereum sive libram cerae vel piperis, sive etiam certam quantitatem pecuniae, puta decem solidos vel minus vel etiam plus, quod praestatur in signum subiectionis, supra, de censib., omnis; et supra, de censib., scientes; et supra, de caus. poss. et propr., in causa.  Non credo quod possit augeri ab episcopo vel abbate, licet augeantur possessiones.  Secus in procuratione, infra, de censib., quanto, quia procuratio non dicitur proprie census sed pensio.  Videtur quod possit imponi sive augeri auctoritate episcopi, infra, de censib., praeterea.  Hoc intellige si iusta causa subest, alias non.

 Nec veteres
Nota ergo census non esse augendos sive imponendos de novo, C. de pasc. pub. vel priv., cum nulla, lib. 11; et supra, de transact., de caetero; arg. ff. de acq. rer. dom., locus; supra, de praeben., avaritiae, ubi etiam de hoc tangitur; et C. vect. nov. inst., non quidem; C. vect. nov. inst., vectigalia; et C. vect. nov. inst., non solent, ubi dicitur quod nova vectigalia non possunt imponi nisi a principe, infra, de censib., significavit; et infra, de verb. sign., super quibusdam; et 18. q. 2, servitium; et 1. q. 1, nullus episcopus gravamen, in fi.; C. de alluv., ea quae.  Arg. contra ff. de fideicommi. liber., generaliter § si quis alienum; ff. de flumin., ait praetor § ripam; et ff. qui et a quib. man. lib., si mortis; et infra, de censib., quanto.  Solutio: si per ubertatem fructuum fiat incrementum, cum eorum sit casus fortuitus et dubius, C. de usuri., si ea lege, propter hoc augeri non debet census.  Sed si accedat novum praedium, nova parochia vel aliquid tale, iustam videtur habere rationem eius, arg. ff. de usufru., item si fundi § sed si insula.  Arg. contra supra, de vit. et honest. cler., quoniam; et infra, de censib., quanto.  Laur.

 Appropriare praesumant
Ubi tantum censum habere debent.  Et est arg. quod episcopus fructus parochialium ecclesiarum sive etiam praebendarum sibi retinere non debet ultra modum sibi permissum, 10. q. 3, quia cognovimus; supra, ut eccl. ben., ut nostrum.  Arg. ad hoc supra, de decim., quoniam.  Ala. 

 Minoribus
95. dist., esto; et 22. q. 5, de forma.  Et si iura unicuique ecclesiae non serventur, ecclesiasticus ordo confunditur, 11. q. 1, pervenit; et 2. q. 6, qui se scit.

 Irritum
Etiam si iuraverit hoc, infra, de censib., gravis; et infra, de censib., significavit; 2. q. 6, qui se scit.

X 3.39.08 Praeterea

 Ignorante
Pone exemplum quando volunt isti sacerdotes constituere censum, ut eorum consanguinei succedant post mortem illorum, infra, de censib., cum clerici.

 Sive
Pro et.

 Eis defunctis
Quia pensio illa non ligabat successorem eius, qui ecclesiam non potuit constituere censualem, ut dicit hic in fine, et supra, de transact., de caetero.  Unde si petant monachi pensionem a successore, non debet solvere.

 Qui de iure id facere potuerit
Hic est arg. bonum, quod census de auctoritate episcopi possit imponi de novo sive etiam augeri.  Dic ut notatur supra, de censib., prohibemus.  Ber.

X 3.39.09 Ecclesiis

 Aliis ecclesiis
Ut 10. q. 3, illud.

 Prohibemus
Per decretalem Lateranensis concilii, supra, de censib., prohibemus; et 18. q. 2, hoc tantum.  Arg. est ergo hic quod consuetudo aliarum ecclesiarum servari debet, infra, de censib., super eo; arg. supra, de consuet., cum olim.

X 3.39.10 Innovamus

 Innovamus
Quod iam statutum erat, 24. q. 3, paternarum.

 Regum
Reges enim et principes tantum potestatem habent nova pedagia constituendi, ff. de publican., vectigalia; et C. vect. nov. inst., non quidem; C. vect. nov. inst., vectigalia; et C. vect. nov. inst., non solent.  Alia omnia pedagia interdicta intelliguntur, nisi ex consuetudine cuius non extat memoria exigantur, infra, de verb. sign., super quibusdam § 1.

 Communione careat
Haec est poena canonica.  Secundum leges exilio perpetuo puniri debet, C. vect. nov. inst., si provincialium.

X 3.39.11 Cum clerici

 Collusione
Collusio est inter reum et actorem occulta, et illicita pactio per quam alter in iudicio se superari permittit.  Simile supra, de censib., praeterea.

 Citra auctoritatem diocesani episcopi
Maxime quia collusio mala non excusaretur auctoritate episcopi, quia nec ipse novum censum sive pensionem potest imponere, supra, de censib., prohibemus, ubi de hoc.  Alias iusta et honesta causa interveniente videtur quod possit, ut ibi dicitur.

 Ad filios vel nepotes
Haec est causa quare ista constituebant, et mala.  Et ideo eius causatum est malum.  Cuius enim causatum est malum, ipsum quoque malum est, unde puniuntur, ut hic dicitur.  Ber.

X 3.39.12 Ea quae

 Collectam
Praestatio quaedam est, quam Anglici solvunt Romanae ecclesiae.  Et debet esse moderata, ut certum et determinatum quid detur, ff. de damn. infect., ex damni infecti; arg. C. de Iuda., Iudaeos.  Ala.

 Gravetis
Scilicet quoniam sub specie tributorum non debent illicitae exactiones fieri, ut hic patet, et ff. de off. praes., illicitas § illicitas.

 Auferetur
Nedum quaeritis usurpare quod vestrum non est, perdatis quod vobis competere videbatur, 13. q. 1 § 1, circa finem quaestionis; et 25. q. 2, si decet.  Quia privilegium meretur amittere etc., 11. q. 3, privilegium.  Ber.

X 3.39.13 Significavit

 Episcopali auctoritate
Quod videtur sufficere iusta tamen de causa, supra, de censib., praeterea; supra, de praeben., avaritiae; arg. infra, de eccl. aedif., ad audientiam 1.

 Interdixit
Sed in hoc dubito cui potius debuit obtemperare.  Videtur quod episcopo, 11. q. 3, qui resistit; et 23. q. 1, quid culpatur.  Sed videtur potius quod servare debeat iuramentum, maxime cum habeat probabilem causam, quia praedecessor soluit, et sic erunt monachi in quasi possessione.  Unde non debent privari usquequo constet, supra, ut lite penden., a memoria.  Laur. dixit quod potius servari debet mandatum episcopi, et littera illa praestat arg. ad hoc, ut prohibitionem relaxet.  Quod satis potest concedi, quia conditio subintelligebatur in iuramento haec, scilicet nisi rationabile aliquod impediat.  Et quia praesumptio est contra eos, ex eo quod ipsum iurare fecerunt, ad quod non fuerat compellendus etiam si de iure solvi debeat.

 De novo
Et ita ab initio potest imponi, supra, de censib., scientes; supra, de iure patron., praeterea quoniam; et arg. supra, ut eccl. ben., ut nostrum.  Sed ex post facto non potest imponi census, nec etiam per compositionem, supra, de transact., de caetero.  Sed quem dicit censum novum?  Potest dici novus, qui non est impositus in fundatione ipsius ecclesiae, 18. q. 2, Eleutherius; et supra, de iure patron., praeterea quoniam.  Vel qui non est praestitus tanto tempore, quod ad legitimam praescriptionem pervenit.  Sed multum refert, utrum quis alleget praescriptionem, quia ea probata obtinet licet in veritate fuerit novus, an vero censum ab initio constitutum, quia tunc iuvatur tempore, nisi constet quod legitime fuerit constitutus.  Vel potest appellari novus, qui impositus fuerit post Lateranense concilium, supra, de censib., prohibemus; et infra, de censib., gravis.  Laur.

 Sive auctoritate episcopi
Hic evidenter apparet quod episcopi novum censum non possunt imponere.  Et tu supple: verum est sine rationabili et iusta causa, ut notatur supra, de censib., prohibemus.  Dic ut ibi.

X 3.39.14 Sopitae

 Procurator
Et tamen constitutus erat ab universitatibus pluribus.  Sed procurator proprie dicitur, qui mandato domini res ipsius tractat, ff. de procur., procurator est qui.  Non est differentia in nominibus secundum canones, dum tamen constet quod ei detur potestas agendi, supra, de procurat., petitio, ubi de hoc; et in Auth. de sanct. episc. § alium autem, coll. 9; et in Auth. de sanct. episc. § si vero episcopi, coll. 9; et 1. q. 3, salvator.

 In aliis
Ergo et in monasteriis Bononiensibus, quia idem ius debet habere in his et in aliis, supra, de censib., ecclesiis; supra, de censib., super eo.  Quia una et eadem res diverso iure censeri non debet, 12. q. 2, cognovimus; et supra, de decim., cum in tua.  Et ita est hic arg. ex eo quod alii faciunt, qui censent eodem iure et sub eodem domino, et tu facere debes nisi ostendas contrarium, 100. dist., contra morem.

 Iure communi
Quod solum sufficit, et hoc ius est, 10. q. 1, decrevimus; 10. q. 1, episcopum; et 10. q. 1, placuit.  Nec obstat quod dicitur 18. q. 2, luminioso, quia illud intelligitur de exempto.

 Consuetudine
Et sic duplici iure censetur.  Unde fortius debuit pro ipso iudicari, cum utrumque per se sufficeret, C. de edict. div. Had. toll., edicto.

 Facultates
Quod quidem semper considerandum est, supra, de censib., cum Apostolus; 10. q. 3, cavendum; 10. q. 3, inter caetera; et infra, de censib., auctoritate; infra, de censib., quanto; et infra, de censib., cum nuper.  Et hoc intellige quando causa correctionis et visitationis accedit, infra, de censib., cum nuper.  Sed si ex alia causa, puta pro negotiis propriis, tunc non habebit procurationem, arg. 10. q. 3, relatum; et infra, de censib., procurationes.  Ber.

X 3.39.15 Gravis admodum

 Concilii
Supra, de censib., prohibemus; et supra, de censib., praeterea.

 Iuratoria
Quod potius periurium quam iuramentum potest dici, supra, de iureiur., sicut nostris.

 Fideiussoria
Haec fideiussio non tenet, cum sit accessoria ei quod non tenet.  Sic C. de legi. et const., non dubium; supra, de for. compet., si diligenti; et supra, de rerum perm., exhibita; supra, de fide instrum., inter dilectos; C. de sacro. eccl., sancimus nemini; ff. de condi. sine caus., avunculo; infra, de don. int. vir. et uxor., etsi necesse.  Fallit hoc supra, de iureiur., debitores; et supra, de iureiur., cum contingat; C. si adv. vend., si minor; ff. quib. mod. usus., quid tamen, 1. resp.

 A tempore constitutionis
Arg. constitutiones ad futura tantum extendi, supra, de consti., cognoscentes, nisi dicatur in eis quod praeterita respiciant, supra, de consti., quoniam, ubi de hoc.  Et de hoc habes 82. dist., proposuisti; et 82. dist., plurimos, in fi.; et 32. q. 4, dixit Sara.

 Absolvi
Arg. contra supra, de iureiur., tua nos 1.  Hic vero unum tantum fuit iuramentum et temerarium, ibi vero duo, ita quod periurium vitari non poterat, et ideo ibi ab ecclesia removentur.  Et dic absolvi, id est, absolutos nunciari.

 Punientes
Poena vero illorum qui contra canones veniunt, multiplex est prout notatur supra, de elect., nihil est; et supra, de offi. ord., ad reprimendam.  Sed qualiter puniuntur in isto casu?  Potest dici quod ecclesia privabitur ex eo quod scienter post prohibitionem contrarium facit.  Ber.

X 3.39.16 Quanto creatori

 Voluntate
Sic ergo patet quod ab initio de voluntate fundatoris potest imponi census, supra, de iure patron., praeterea quoniam; 18. q. 2, Eleutherius; arg. 16. q. 7, filiis; 16. q. 7, decernimus.

 Teneatis
Et ita sine causa constituta videtur, unde non videtur quod teneat, supra, de censib., pervenit.  Sed bene servanda est huiusmodi liberalitas, arg. supra, de dona., per tuas; C. de donation., si quis argentum § sin autem.

 Indulgemus
In hoc fuit indulgentia, quia constituta fuit simpliciter nulla certa quantitate taxata pro illa procurationes.  Unde simpliciter tenebantur procurare fratres illos quotcumque essent, arg. infra, de privileg., quia circa; et ff. de servitu. urb. praed., si servitus, ubi verbum simpliciter positum generaliter intelligendum est, ut ibi, et 19. dist., si Romanorum.  Sed ex eo quod non determinatur, debebatur conveniens sive mediocris, ff. de aur. arg. leg., qui lancem; ff. de aedil. edict., sciendum § illud; ff. de leg. 3, nummis; C. commun. de legat., duobus § sed et si quis.  Solutio: quia gravabatur ecclesia, dabitur tantum ad primam mensuram, et tot fratres procurabunt modo, quot ab initio consueverunt.  Si vero quantitas constituta fuisset pro illa procuratione, illa non augeretur etiam auctis facultatibus, arg. 10. q. 3, relatum.  Ludibrium enim esset si quod statutum fuit ab initio, momento quolibet mutaretur, arg. C. de bon. quae liber., cum non solum § ubi autem puellis.  Non enim quod rite, et secundum leges ab initio actum est, ex alio eventu suscitari debet, C. de admin. tut., sancimus.

 In tantum excreverint
Quocumque modo, supra, de consti., cum M.  Si vero parum excrescerent, non augeretur procuratio, nec modicum lucrum auferretur conductori, quia et modicum damnum sustinet, ff. locat. et conduct., si merces § vis maior.  Est ergo evidens argumentum quod si excrescant res, debet procuratio crescere, sicut econverso diminuitur propter sterilitatem, ff. locat. et conduct., si uno; et supra, de loc. et cond., propter.  Contrarium enim eadem est disciplina, ff. de ver. oblig., inter stipulantem § sacram rem.  Arg. idem melius Inst. de his qui sui vel alien. iur. sunt, in princ.  Arg. contra C. de alluv., ea quae; C. de fund. rei priv., hi quos, lib. 11.  Solutio: illa locum habent cum diligentia cultorum res vel fructus augmentatur.  Hic cum Dei provisione et fidelium oblatione res augmentatur, sicut contingit cum casu fortuito res deteriorantur, merces remittitur.  Si vero vitio rei sive culpa coloni, puta quia vinum acuit, vel si segetes herbis corruptae sunt, conductori obest, ff. locat. et conduct., ex conducto § vitium rei.  Tamen sine culpa coloni damnum contingens non obest colono, supra, de loc. et cond., propter.  Item est arg. optimum quod crescentibus facultatibus ecclesiae, crescere debet numerus, etiam si sit numerus canonicorum statutus, supra, de consti., cum M.  Quae non admittit hanc distinctionem, utrum facultates crescunt provisione Dei, an diligentia hominum quae etiam nec in isto casu debet admitti.  Sufficit enim quod res augmentatae sunt.  Laur.

X 3.39.17 Cum instantia

 Quotidiana
Quia pro republica noctes ducit insomnes, in Auth. ut iudic. sine quoq. suffr., in princ., coll. 2.  Et voluntarios labores appetimus, dicit imperator, ut quietem aliis praeparemus, in Auth. ut divin. iuss. subscr. hab. glor. quaest., in princ., coll. 9.  Ber.

 Non credimus
Quia Romana ecclesia non solet aliquem privilegiare contra se, arg. C. de sacro. eccl., iubemus; arg. supra, de praescrip., cum ex officii.  Et ibi etiam dicitur quod in procuratione non currit praescriptio.  Ber.

 Indebite praegravari
Illud semper est observandum, ut secundum facultates ecclesiarum procuratio exhibeatur, 10. q. 3, inter caetera; et 10. q. 3, illud magnitudinem; supra, de censib., cum Apostolus; infra, de censib., cum nuper; et infra, de censib., ex parte.  Si enim tenuis est patria extraordinario auxilio iuvanda est, C. vect. nov. inst., non quidem.  Immo a paupere non debet exigere, 1. q. 2, placuit.  Quia nec iudex exigit sportulas a pauperibus, in Auth. de mandat. princip. § si tibi quoque, coll. 3.  Nec etiam tenuis vitae homines sub adventu officialium iniuriis affici debent, ff. de off. praes., illicitas § 2; supra, de censib., ea quae.  Dabitur enim legatis lac ad bibendum, ut dicit Ioannes ne rubentibus buccis praedicent ieiuniorum doctrinam, 35. dist., sexta die; et 35. dist., ecclesiae.  Nec bibent ultra tertiam vicem, in illa palea 44. dist., quando.  Et comedent lardum vel carnes cum aceto, C. de erogat. mil. ann., repetita, lib. 12.  Arg. contra 41. dist., non cogantur, cui statur et in hoc casu esset eis denegandum, si ultra vires peterent, infra, de excess. praelat., cum ad quorundam; ff. de aqua quot. et aest., ait praetor § trebatius; et 10. q. 3, quia cognovimus; et supra, de offi. ord., conquerente.

 Procurationes
Infra, de censib., procurationes.

 Ab aliis
Cessis actionibus sibi a legato, arg. ff. de censi., cum possessor.  Vel condictione ex hoc canone, arg. ff. de condi. ex leg., si obligatio.  Dabit enim legatus litteras suas illi qui eum procuravit, ut ab aliis recipiat quod ultra partem suam expendit.  Sic observatur de facto, arg. ff. de censi., cum possessor.

 Requisitus
Etiam in provincia in qua non est legatus in eundo et redeundo, supra, de iureiur., ego.

 In fraudem
Ut si descendit in domum amici, ut ab eo procuretur, et ille datis sibi litteris per eum, ab aliis duplum vel triplum recipit.

 Compellantur
Quoniam particularis exactio et solutio non modica habet incommoda, ff. fam. ercis., plane.  Arg. contra ff. ad leg. Falc., lineam; et ff. ad leg. Falc., Plautius; et ff. de pacti., epistola § ulti.; et C. de pacti., debitori.

X 3.39.18 Ex parte

 Vota
Annua ab Hispanis tempore cladis praemissa.  Laur.

 Parvissimam
Quod facere non debent, quoniam omnes ad communem mensuram terrae solvere debent, ff. de contrah. empt., imperatores.

 Primo casu
Scilicet cum omnes ad eandem mensuram solvunt.  Et ita quod maior pars facit, illi servare tenetur, 100. dist., contra morem; supra, de capell. monach., dilectus; et arg. supra, de censib., sopitae.  Item arg. est quod in dubiis servanda est consuetudo vicinorum, arg. supra, de consuet., cum olim; et infra, de censib., super eo; et supra, de censib., ecclesiis; ff. de leg. 1, si servus plurium § ulti.  Item in dubii non sequimur quod maximum est, sed quod minimum, ff. de leg. 3, nummis; ff. de regul. iur., semper in stipulationibus.  Arg. tamen est hic quod mediocritas est sequenda.  De hoc notatur argumenta plura supra, de censib., quanto, in notula: in hoc.

 Sunt cogendi
Supple: si solventes plures sint non solventibus, supra, de his quae fi. a maior. par. cap., ex parte; et supra, de elect., dudum ad audientiam; et 19. dist., in canonicis; ff. de pacti., et suum heredem, in fi., vel etiam pares dignitates praecellentes, supra, de testib., in nostra; et ff. de pacti., maiorem.  Verius videtur quod sive sint plures sive pauciores, ex quo non apparet de mensura antecessorum, sequi debent mensuram solventium.  Illam enim praesumo fuisse institutam et ad eos a suis maioribus pervenisse.  Vincen.

 Ab initio
Simile supra, de voto et vot. redem., licet, in princ.  Ideo pro eis bona fit interpretatio, ne ipsorum munificentia erga ecclesias retarderetur, arg. C. de bon. quae liber., constitutionis.  Alias dona plenius sunt interpretanda, supra, de dona., cum dilecti, in fi.  Ne excogitata fraude aliquis posset obviare suae donationi, 16. q. 2, visis; et 17. q. 4, sunt qui opes; C. de donation., si quis argentum § ulti.  Ber.

X 3.39.19 Cum olim

 Per alia
Forte per testes.

 Instrumentis
Ex quo continetur in aliqua scriptura publica de finibus alicuius episcopatus, ei standum est donec probetur contrarium, licet illa scriptura principaliter facta sit ob aliud, arg. C. de contrah. et comm. stip., optimam; C. de iure delib., cum aliquis; et supra, de praesump., illud.  Et per libros antiquos probantur confines episcopatus, supra, de probat., cum causam, ubi de hoc; et arg. supra, de paroch., super eo, in fi.

 Quare omnium
Hoc ius diversum est.  Quandoque enim dicitur medietas, 10. q. 1, antiquos; quandoque tertia, ut 10. q. 1, de his; quandoque quarta, 16. q. 1, constitutum; supra, de praescrip., de quarta, et hic.  Et quandoque dicitur quod nihil debet habere, 10. q. 3, placuit.  Laur. dicit quod capitula illa loquuntur secundum diversa tempora.  Episcopus debet habere medietatem omnium reddituum episcopalis ecclesiae, de parochialibus ecclesiis tertiam.  Postea ista tertia mutata est in quartam, 12. q. 2, quatuor; 12. q. 2, concesso; et 12. q. 2, redditibus.  Demum statutum fuit quod nihil perciperent nisi velint subire onus fabricae, 10. q. 3, placuit; et 10. q. 3, unio.  Hodie potius locum habet consuetudo, sicut dicitur de quarta vel tertia vel medietate testamentorum, quod ibi servatur consuetudo loci, supra, de sepult., certificari.  Quid iuris sit de decimis dicitur supra, de decim., cum contingat; supra, de decim., cum in tua; et supra, de decim., dudum.

 Nullis factis deductionibus
Hoc contingit culpa abbatis, qui reprobavit quantum in eo fuit instrumentum, quo continebatur quod deductiones fieri poterant, ut infra sequitur.

 Licet
Responsio tacitae quaestionis.

 Beneficium consequi
Nota quod aliquis fructum ex eo consequi non debet quod nititur reprobare, arg. 13. q. 2, quam praeposterum, supra, de testib., praesentium.  Quod verum est si usque ad sententiam perseveraverit, ff. de inoffic. testam., Papinianus § memenisse; C. de his quib. ut indign., alia est.  Item hic habes quod instrumentum quod quis approbat pro se, tenetur recipere contra se, 4. q. 3, si testes § si quis testibus; 19. dist., si Romanorum; C. de reb. credit., generaliter.  Arg. contra 37. dist., si quid veri; 2. q. 7, si haereticus.

 Tacite
C. de reb. credit., si quis iusiurandum; C. ad leg. Falc., qui falsas; supra, de his quae fi. a maior. par. cap., quaesivit; et supra, de his quae fi. a maior. par. cap., ex ore, ubi de hoc.

 Ostendebat
Erat enim abbas ipse contrarius sibi, et ideo non erat audiendus, saltem in eadem instantia iudicii, arg. supra, de appell., sollicitudinem, in fi.  Et in instrumentis istis continebatur quod episcopus ecclesiam istam concesserat monasterio, vel aliquid iuris concesserat in ecclesia.  Unde per hoc apparebat quod esset in eius diocesi.

 Petebat
Alias patebat et melius.

X 3.39.20 Olim causam

 Protestatus
Hinc ergo colligitur quod non prodest protestatio cum aliquis in contrarium facit, per id quod hic dicitur in fine, quia si praescriptio completa fuisset, clerici obtinuissent non obstante tali protestatione.  Simile supra, de consti., cum M; et supra, de appell., sollicitudinem, ad fi.  Ber.

 Non revocata
Et sic patet quod confessio advocati sicut etiam propria confessio praeiudicat, nisi fuerit revocata, ut hic patet, et supra, de appell., cum causam.  Quaedam tamen confessio revocari potest quandocumque ante sententiam, C. de iuris et fact. ignor., error facti; et supra, de confess., ex parte.  Et hoc intellige si probat quis se errasse, ff. ad leg. Aquil., inde Neratius § ulti.; ff. de confes., non fatetur qui errat.  Sed si confessio advocati fuerit incontinenti revocata sive eadem die, quia tunc non videor eam ratam habere, ex quo eadem die eam revoco.  Sufficit revocatio simplex, arg. decretalis praedicti supra, de appell., cum causam, alia ratio est ibi.  Sed videtur quod ante litem contestatam possit indistincte error revocari, ff. de interrog. act., de aetate § ulti.  Quandoque etiam post sententiam revocatur error probabilis, ff. quan. de pecul. act., cum post, alias est § ulti. in ff. quan. de pecul. act., praetor ait.  Nec obstat quod dicitur de triduo, C. de error. advoc., sententiis, quia sic ibi contingit de facto et non ponit ius.  Io.

 Non nisi triginta sex
Ex hoc colligitur, quod si Lucenses recepti fuissent pro Papiensibus quadraginta annis, quod praescriptum esset in solutione Papiensium.  Et sic protestatio non valuisset, ut dixi supra, in prima notula.  Nam si quis utitur alia aqua quam inter partes convenerit, praescriptum est in illa, ff. quemad. serv. amit., si quis alia; et ff. quemad. serv. amit., si communem § 1.  Et si quis paucioribus iuribus utitur pro pluribus, praescriptum est pro pluribus, ff. de servitu. rust. praed., una est via; supra, de praescrip., auditis.  Sed contra videtur quod non esset praescriptum in Papiensibus, quia qui aliquid recipit loco alterius, illud recipere videtur, 21. dist., in novo; et 94. dist., valde; et supra, de praescrip., auditis; ff. de admin. tut., ita tamen § gessisse.  Item qui pretio fruitur et re frui videtur, ff. de usufru., quia qui pretio.  Et penes eum est peculium, penes quem est pretium, ff. de peculi., sed si quis servum.  Sed contrarium est verum, ut patet per primas concordantias.  Ber.

 Vel aestimationem
Arg. ad quaestionem Dominicalem, quod ad antiquam monetam et mensuram antiquam facienda est solutio, licet nova sit melior, supra, de iureiur., quanto.  Et est expressum infra, de censib., cum canonicis; arg. ff. si cert. pet., eos.  Arg. contra 32. q. 4, quis ignoret; et arg. ff. de contrah. empt., imperatores.  Idem esset si moneta minor sit modo in usu, quia solvere debet aestimationem antiquae, ut hic patet.

X 3.39.21 Cum venerabilis

 Annexa est procuratio
Contra quam non currit praescriptio, supra, de censib., cum instantia; et supra, de praescrip., cum ex officii.

 Causa correctionis
Hic patet quod quibuscumque generalibus verbis episcopus eximat aliquam ecclesiam, tamen semper retinet cathedraticum et procurationem et visitationem.  Alias enim esset contrarium quod habes 16. q. 2, visis, in fi.; supra, de dona., pastoralis.  Nec obstat supra, de relig. dom., constitutus, ubi videtur quod generaliter possit eximere, quia illud fuit confirmatum auctoritate Papae.  Sicut enim subditus non potest a se eiicere sive eximere iurisdictionem episcopalem, supra, de for. compet., si diligenti; supra, de renunciat., admonet, sic nec praelatus suam iurisdictionem.  Ita nec puto quod patronus quantumcumque verbis generalibus utatur, aliqua iura tamen retinet in liberto, C. de bon. libert., si quis.  Io.

 De communi iure
Ergo de communi iure procuratio peti potest, supra, de censib., sopitae.  Et ita non fuit remissa procuratio per illa verba, aliud servitium non imponeret.  Et ita nota arg. quod in generali remissione, non veniunt ea quae in speciali non remittuntur, sicut in obligatione generali, C. quae res pign. oblig. poss., alumnos; ff. de pignorib., obligatione.

 Moderatam
Supra, de censib., cum Apostolus; et supra, de censib., cum instantia.  Ber.

 Bis in anno
Hoc novum videtur, quia semel in anno sufficit visitare, supra, de offi. archidiac., mandamus.  Et hoc sive liqueat esse necesse sive non, ut videtur 10. q. 1, decrevimus; 10. q. 1, episcopum; 10. q. 1, placuit.  Vincen.  Sed non credo, quia si certus est quod ecclesia non indigeat visitatione, non debet eam visitare, quia causa correctionis visitare debet, ut hic dicit.  Ergo cessante causa cessabit effectus.  Ergo quod dicit hic, bis in anno, intelligo si totiens opus fuerit, 18. q. 2, visitandi; et 18. q. 2, non semel; et 10. q. 1, regenda.  Solemnis procuratio semel tantum in anno dari debet, videlicet cum episcopus solito ordine antecessorum suorum visitat, ff. de off. procon., observare.  Aliae dabuntur non cum tanta solemnitate, quia etiam dantur hospitibus, arg. supra, de praeben., de monachis.  Vel forsitan imposita fuit haec servitus ab ipsa fundatione, arg. ex littera illa.  Nec intelligitur imponi quasi novum, quod ab ipsa fundatione de communi iure fuit impositum, et cum eam non visitaverit, nihil recipiat, infra, de censib., procurationes; 10. q. 1, relata.  Ber.

X 3.39.22 Super eo

 In vicinis
Nota quod in procurationibus faciendis et aliis servitiis, si certum quid statutum non sit, consuetudo vicinarum ecclesiarum est attendenda, supra, de censib., ecclesiis; et supra, de censib., sopitae; et supra, de capell. monach., dilectus; et supra, de consuet., cum olim; et supra, de elect., cum ecclesia; infra, de cognat. spir., super eo.  Arg. contra 12. dist., illa; et 12. dist., illud; 76. dist., utinam; de conse. dist. 2, quotidie.  Prima pars vera est.  Contraria vero signata non contradicunt, quia ibi unusquisque locus suam habet consuetudinem, sed hic non erat certum quid statutum esset vel de consuetudine obtentum, et ita non obstant.  Ber.

X 3.39.23 Procurationes

 Visitationis
Hoc ideo forte dicit, quia triplex est procuratio.  Una quae ratione visitationis debetur, ut hic, et supra, de censib., cum venerabilis; et infra, de censib., cum nuper.  Alia ratione consuetudinis, 18. q. 2, servitium.  Tertia ratione pacti quod appositum fuit in ipsa fundatione, supra, de iure patron., praeterea quoniam; et 18. q. 2, Eleutherius; et supra, de censib., quanto.

 Debentur episcopis
Hoc dicit ad differentiam procurationum, quae dantur ratione census, ut Albergariae, ut supra, praeterea quoniam.

 Personaliter
Vel etiam per alium, cum ipse interesse non possit propter latam et diffusam diocesim, supra, de offi. ord., inter caetera.  Et procuratio exigi non debet, nisi cum visitat, supra, de censib., cum venerabilis.

 Concilio
Supra, de censib., cum Apostolus.

 Non quae sua sunt
43. dist., nosse; et 8. q. 1, sunt in ecclesia; et 10. q. 3, quia cognovimus; et 10. q. 3, cavendum; et supra, de renunciat., quidam.

 Impendat
Sic ergo qui gravat ecclesiam in procuratione, punitur in duplum.  Et qui gravat eam in xeniis punitur in quadruplum, 18. dist., quoniam contra; infra, de immun. eccl., quia plerique, ibi solvitur.

X 3.39.24 Venerabili fratre

 In Cenomanensi villa
Haec allegatio erat potius contra monachos quam pro eis, quia si monasterium situm erat in diocesi Cenomanensi sive in civitate Cenomanensi.  Ergo iure communi suberat episcopo, 16. q. 7, omnes basilicae; et supra, de relig. dom., de xenodochiis.

 Hactenus non solverunt
Haec excusatio vel allegatio non valebat, quia in procuratione quae ratione visitationis debetur, non currit praescriptio, supra, de praescrip., cum ex officii; supra, de censib., cum instantia, sicut nec contra ipsam visitationem.  Alius tamen praelatus posset praescribere utrumque contra episcopum, ut ibi dicitur.  Sic et contra procurationem quae debetur legatis domini Papae non praescribitur, supra, de censib., cum instantia.  Et ideo dixi ratione visitationis, quia in procuratione quae competit ratione institutionis sive consuetudinis, bene currit praescriptio, arg. 18. q. 2, Eleutherius; et 18. q. 2, servitium.

 Aliud rationabile
Puta privilegium, supra, de censib., cum instantia, vel si allegarent praescriptionem nomine alterius et probarent, supra, de praescrip., cum ex officii.  Alias se tueri non possunt.  Vel nisi allegaretur tantam paupertatem quod ipsum procurare non possent, tunc enim suis sumptibus debet visitare, 10. q. 3, cavendum; et 28. q. 1, iam nunc.  De hoc dicitur supra, de censib., cum instantia.

X 3.39.25 Cum nuper

 Auctoritate propria
Quod ei competit de iure communi, supra, de censib., sopitae.  Et hoc intellige cum episcopus est negligens, alias se intromittere non debet, arg. 9. q. 3, cum simus; et 9. q. 3, conquestus.  In quibus casibus archiepiscopus possit se intromittere auctoritate metropolitani, de subditis suorum suffraganeorum, notatur supra, de offi. ord., pastoralis.

 Sine nostra
In quo casu potest se intromittere quandocumque auctoritate privilegii, et tunc potest adiri tam per appellationem, quam per simplicem querelam quod non potest in alio casu.  Sic supra, de offi. legat., cum non ignoretis.

 Ratione visitationis
Alias non tenetur, supra, de censib., procurationes; et supra, de censib., cum venerabilis.

 Iuxta facultates
Quae semper in his considerandae sunt, supra, de censib., sopitae, ubi de hoc.

X 3.39.26 Cum canonicis

 Aliquot annis
Videtur quod duo sufficiant, quia pluralis elocutio duorum numero contenta est, 4. q. 3, si testes § ubi numerus; et de conse. dist. 1, hoc quoque.  Et si post annos liber esse iustus est, post biennium liber erit, ff. de manum. test., libertas § ulti.  Et si data fuerit conditio in diebus, si nihil adiiciatur, biduo conditionem impleri oportet, ff. de ver. sig., inter illam, in fi.  Immo exigitur quod legitmo tempore praestita sit, ad hoc ut in futurum teneantur nisi causa esset in evidenti.  De hoc dicitur supra, de censib., pervenit.

 Solutione prioris pecuniae
Quae ab initio fuit constituta et non ad novam quae maior est.  Si enim moneta diminuta fuisset, illam recipere nollent, supra, de censib., olim.  Cum ergo minorem recipere nollent, maiorem exigere non debent, ff. de damn. infect., qui bona § si quisquam; et C. de solut., cum pro pecunia.

 Si non sit in usu
Tunc aestimationem illius antiquae solvant, ut supra, de censib., olim, in fi.  Sed numquid posset solvi prima, si inveniretur, si non minus valet.  Si vero minus valet, et non est in usu, non potest solvi, quia reprobata moneta non liberat solventem, ff. de pigner. act., eleganter § qui reprobos.  Simile ff. ad Velleia., quamvis § si convenerit; ff. qui satisda. cog., quotiens.  Ber.

X 3.39.27 Auctoritate praesentium

 Ratione visitationis
Talis procuratio non praestatur nisi quando personaliter visitant locum causa correctionis, supra, de censib., procurationes.  Sed in grangiis istis nulla fit visitatio, licet ibi quandoque monachi celebrent.  Sed ad caput accedit praelatus causa visitationis.  Et ibi non consueverunt morari monachi, sed conversi causa colendi agros suos.  Et ita cum nulla fiat visitatio, nulla propter hoc quod ibi aliquando celebrant, debet praestari procuratio.

