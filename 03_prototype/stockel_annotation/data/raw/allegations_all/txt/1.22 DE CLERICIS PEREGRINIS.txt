X 1.22 DE CLERICIS PEREGRINIS

X 1.22.01 Tua nos

 Statutum
98. dist., per totum.

 Quinque
Ideo enim quinque exiguntur, quia dubitari consuevit de sigillo unius episcopi.  Si enim de illo constaret, id solum sufficeret, infra, de probat., post cessionem; vel per testes, infra, de cleri. peregri., tuae fraternitatis.

 Incogniti
Ex quo enim incogniti sunt, explorandum est cuius fidei et innocentiae sint, 42. dist., quiescamus; ff. naut. caup. stab., debet ยง servorum.

 In suspensione
Quod hic dicitur, intellige de his qui in ecclesiis recipi postulant tamquam clerici.  Caeterum si tamquam viatores vellent celebrare secreto, permittendi sunt, infra, de cleri. peregri., tuae fraternitatis; et arg. de conse. dist. 2, non prohibeat; et 7. q. 1, episcopi.

 Actibus
Nam per actus sequentes praesumitur de praeteritis, et econverso, 34. q. 2, cum per bellicam; et 6. q. 1, qui crimen; ff. de re milit., non omnes ยง a barbaris; et 2. q. 1, in primis; 50. dist., si quis diaconus; et 77. dist., quicumque.

 Poterit dispensare
Id est, ex benignitate recipi poterunt.

X 1.22.02 Inter quatuor

 Litteris
Quas habere debet semper, 71. dist., primatus; supra, de cleri. peregri., tua nos.

 Per argumenta
Non dicit per testes vel instrumenta, sed per argumenta esse probandum, quia per argumenta sive per indicia probatur aeque sicut per testes, 2. q. 6, ei qui ยง diffinitiva, vers. nullus homicidarum; et 32. q. 1, dixit Dominus; 27. q. 1, nec aliqua; et C. de rei vend., indicia; et infra, de praesump., litteris.  Vel idonea argumenta vocat sigilla episcoporum, 98. dist., transmarinos; ut supra, de cleri. peregri., tua nobis.  Vel sigillum episcopi sufficit si notum sit, 71. dist., extraneo; et C. de episc. et cler., si qua per calumniam, in fi.  Sed si perdiderit instrumentum, probet amissionem et tenorem ipsius, et quod sine vitio fuerit, infra, de privileg., cum olim essemus, in fi.; vel per testes, infra, de cleri. peregri., tuae fraternitatis.

 Suscipere
Nisi ut hospites, 7. q. 1, episcopi vel presbyteri; et de conse. dist. 2, non prohibeat; et 42. dist., quiescamus.

X 1.22.03 Tuae fraternitatis

 Commendatitiis
Vel etiam dimissoriis, 71. dist., hortamur; et 19. q. 1, duae sunt.

 Per testes
Vel per alia legitima, arg. supra, de cleri. peregri., inter quatuor; arg. infra, de praesump., litteras.  Et de conversatione ipsius primo debet constare, supra, de cleri. peregri., inter quatuor.

 Canonica
Id est, secundum ordinem ecclesiae facta, supra, de summ. trin. et fid. cath., firmiter, in fi.

 Secreto
Quia tunc nullum periculum sit alicui nisi sibi.  Sed si publice celebraret populo, tunc periculum esset ut si non esset sacerdos, populum deciperet, 42. dist., quiescamus; et infra, de celeb. miss., de homine.

X 1.22.04 Te nobis

 Institutionibus
71. dist., illud quoque; 71. dist., de aliena ecclesia; et 52. dist., per totum; et C. de episc. et cler., in ecclesiis.  Sic de aliena ecclesia non est assumendus praelatus, dum reperitur idoneus in eadem, 61. dist., nullus.

 Ex dispensatione
Nota arg. quod nullus potest eligi de aliena diocesi, sed tantum debet postulari, quia instituti absque scientia episcopi removentur, nisi cum eis voluerit dispensare.  Et sic per solam dispensationem de aliis episcopatibus instituuntur.  Et est hic bonum argumentum pro opinione illorum qui dicunt quod semper praevalet electio de gremio ecclesiae, alii electioni factae de alia, etiam si sit facta a minori parte.  De hoc dixi supra, de elect., cum inter canonicos.

