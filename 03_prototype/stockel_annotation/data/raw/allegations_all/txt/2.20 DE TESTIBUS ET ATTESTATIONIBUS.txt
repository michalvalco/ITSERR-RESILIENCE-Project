X 2.20 DE TESTIBUS ET ATTESTATIONIBUS

X 2.20.01 Placuit

 Placuit
Hoc capitulum habent quidam pro palea, 4. q. 3, placuit.

 Pretio
Quorum testimonium non valet, quia pretio sunt corrupti, 4. q. 3, placuit § item in criminali; et supra, de probat., licet; et infra, de testib., sicut; 14. q. 5, non sane; et infra, de testib., quotiens; et 35. q. 6, episcopus in synodo.

 Idonei
Idoneus reputabitur, ex quo per aliquam exceptionem non repellitur, quia quilibet praesumitur idoneus nisi probetur contrarium, infra, de praesump., dudum.  Et edictum de testibus prohibitorium est, ut quilibet admittatur qui non repellitur, ff. de testi., testimoniorum, 1. resp.

 Fideles
Quia infideles non admittuntur, ff. de testi., testimoniorum; et 2. q. 7, non potest; et 2. q. 7, si haereticus.  Sic nec ad accusandum, 2. q. 7, alieni pagani; et 2. q. 7, quaerendum.

 Ieiunus
Hoc de honestate dictum est, non de necessitate.  Sic 22. q. 5, honestum.  Ber.

X 2.20.02 In nomine Domini

 In nomine Domini
Haec est pars illius capituli 2. q. 1, in primis.

 Vilissimi
Quibus non est credendum, 2. q. 1, in primis.  Quaedam considerantur in testibus, quae his versibus notantur: conditio, sexus, aetas, discretio, fama // et fortuna, fides, in testibus ista requires.

 Ne postea
Ista verba sunt in Auth de testi. § et haec vero, coll. 7.

 Audire
Non est ita intelligendum, ut audiant testes cum deponunt dictum suum, cum in secreto et sigillatim sint recipiendi, infra, de testib., venerabili; C. de testi., nullum; infra, de accusat., inquisitionis § 1.  Sed audire debent testes, id est, videre et audire eos iurantes, et post publicationem videre et audire dicta ipsorum potuerunt, et hoc servatur exemplo Danielis, qui secreto examinavit illos falsos testes sacerdotes, qui falsum testimonium tulerunt contra Susannam.  Et hoc regulare est cum agitur in forma iudicii.  Sed in Auth de testi. § et haec vero, coll. 7, unde verba ista sumpta dicuntur, dicunt doctores loqui in causa publicationis, supra, ut lite non cont., quoniam § sunt et alii; infra, de testib., significavit.  Et tunc videtur quod adversarius possit interesse receptioni testium et ipsos testes audire per iura ista.  Sed tu expone testes, id est, attestationes, ut in Auth de testi. § et haec vero, coll. 7, ubi dicit audiri attestationes et depositiones.

 Noluerit venire
Tunc enim recipientur et valebunt ac si praesens esset, C. de testi., si quando.  Et hoc intelligit lite non contestata, aliter non, ut supra, ut lite non cont., per totum.

 Inevitabili
Si enim non potest venire iusta de causa detentus, non reputatur contumax.  Et si tunc recipiantur, non valent si causam absentiae ostenderit, quia etiam sententia revocaretur, infra, de re iudic., cum Bertholdus; et ff. de damn. infect., si finita § si forte; et ff. de iud., si praetor iusserit, in fi.

 Admonendus
Alias enim non valet, nisi admonitus praesens fuerit, 3. q. 9, chartae; et 2. q. 1, in primis; C. de fid. instrum., iudices.  Idem est in accusatione, 3. q. 9, accusatori; et in sententia, 3. q. 9, caveat, et pluribus capitulis sequentibus.  Et generaliter omnia quae adversus absentes non per contumaciam statuunter, non valent, 3. q. 9, omnia quae.

 Contra legem
Praedictam, quae dicit quod adversario praesente recipi debent, C. de fid. instrum., iudices; in Auth. de fid. instrum. § et hoc vero, coll. 6; C. de legi. et const., non dubium; et 10. dist., vides; et 25. q. 2, imperiali.  Ber.

X 2.20.03 Quoniam aliqua

 Mulieres
Sic mulier admittitur in testimonium contra ecclesiasticam personam, ut infra, de testib., tam litteris.  Et mulier bene admittitur in testimonium, 15. q. 3, ex eo.  Arg. contra 33. q. 5, mulierem.  Illud sic intelligi debet, ubi agitur criminaliter non recipitur mulier ad testimonium contra aliquem.  Cum vero agitur civiliter aut in modum inquisitionis seu exceptionis, tunc admittitur mulier, in quo casu loquitur hoc capitulum, et infra, de testib., tam litteris.

 Peregisse
Et sic videtur quod socii criminis admittantur.  Sic 79. dist., si quis Papa; et 6. q. 1, si quis cum militibus.  Et contra infra, de testib., veniens 1; et supra, de confess., cum monasterium; et 15. q. 3, nemini.  Hic non recipiuntur socii ad plenam probationem, sed ad praesumptionem tantum.  Sicut servi quandoque ad praesumptionem recipiuntur, 4. q. 3, si testes § item servi.

X 2.20.04 In omni negotio

 In omni negotio
Quod dicit in omni negotio, generalitas ista restringitur in causa denunciationis, ubi debet praecedere fraterna monitio ad hoc ut admittantur ad denunciandum, supra, de iudic., novit; et infra, de accusat., si quis episcopus; et infra, de accusat., cum dilectus; et infra, de simon., licet Heli; et arg. ad hoc 2. q. 7, accusatio; et 2. q. 7, si quis erga.  In eodem casu loquitur hoc capitulum, et hoc patet ex ipsa littera.  Et hoc idem dicitur 2. q. 1, si peccaverit.  Alias in causa sua nemo idoneus testis intelligitur, 4. q. 3, si testes § item nullus; et ff. de testi., nullus; et infra, de testib., de caetero.  Item consuevit dubitari utrum criminosi et infames admittantur ad denunciandum aliorum crimina?  Et est dicendum quod non, 3. q. 7, qui sine; et 3. q. 7, postulatus § porro, in fi.; et 1. q. 1, multi, in princ.  Quia tales debent esse bonae famae, 35. q. 6, episcopus in synodo; et infra, de testibus cog., praeterea § 1; et infra, de spons., cum in tua, ubi de hoc.

 Si peccaverit
Hug. dixit quod haec auctoritas extenditur ad omnes sine distinctione personarum, arg. pro eo 2. q. 7, quapropter; et 24. q. 3, tam sacerdotes.  Alii dicunt quod tantum ad praelatos, arg. 23. q. 4, ita plane.  Alii dicunt, et videtur melius, quod extenditur ad eos tantum qui aliquam habent administrationem super aliquibus, 23. q. 4, duo ista.  De hoc dicitur 2. q. 1, si peccaverit; et infra, de haeret., cum ex iniuncto.

 Duorum vel trium
Id est, non paucorum.  Tamen quaedam causae requirunt plures, sed nulla causa contenta est uno, infra, de testib., licet universis.

X 2.20.05 Quotiens

 Propinquitatis
Intransitive est hoc, id est, propter cognationem quae est propinquitas, 35. q. 3, de affinitate; et 35. q. 3, coniunctiones.

 De eadem consanguinitate
35. q. 6, consanguineos; et 35. q. 6, videtur; et infra, qui matrim. acc. poss., videtur.  Arg. contra infra, de testib., super eo 2.  Solve ut ibi.

 Duplici iuramento
In iuramento illo duo articuli continentur, ut infra sequitur.

 Amicitia
Testes enim iurare debent remoto odio, amore, commodo, amicitia, 4. q. 3, si testes § item testium; et 11. q. 3, quatuor; et 35. q. 6, de parentela.

 Credere ita esse
Hodie non videtur locum habere ex toto quod hic dicitur, quod non valet testimonium de auditu sive de credulitate.  Immo necesse habent dicere, quod viderint personas omnes in consanguinitate, designando gradus ab utroque latere vel saltem aliquas personas in gradibus, aliter non valet, infra, de testib., licet ex quadam.  Et ita parum valet testimonium de auditu.  Unde adhuc debent addere quantum ad hoc.  Et ita credere a suis maioribus audivisse, ut ibi dicitur.

X 2.20.06 Insuper statuimus

 Ecclesiae
Et ita clerici possunt ferre testimonium in causa ecclesiae suae, 14. q. 2, super prudentia; et infra, de testib., cum nuncius; et infra, de testib., tuis quaestionibus; et infra, de iureiur., et si Christus, in fi.  Ber.

 Vel duo
Et sic patet quod duo possunt constitui procuratores.  Hic tamen aget qui prius litem occupavit, ff. de procur., pluribus; et supra, de procurat., non iniuste, ubi de hoc.

 Admitti
Quia nemo debet habere duplex officium in causa, 4. q. 4, nullus umquam; et 4. q. 4, nullus introducatur.  Et singula officia singulis personis sunt committenda, 89. dist., singula; et 16. q. 1, presbyteros; et ff. ad Trebel., ille a quo § tempestivum; ff. de pacti., si plures; C. de assessor., nemo.  Ber.

X 2.20.07 Ex parte 

 Tacito
Ex eo quod dicit tacito etc., videtur quod litterae istae non valebant, arg. infra, de testib., de caetero; et supra, de transact., ex litteris.  Sed contrarium videtur, quia de publica fornicatione agebatur, quo casu licet laico vitare vel accusare tales clericos, 32. dist., praeter hoc § verum; et 32. dist., nullus.  Et sic debet admitti miles ad agendum contra sacerdotem fornicarium.  Quod quidam concedunt, et idem dicit tacito, quia de facto sic accidit, quia etsi dixisset se laicum, nihilominus litteras habuisset.  Vel dicas quod ideo dicit tacito, quia de facto sic accidit, quia non intererat eius, quia non erat parochianus vel patronus illius ecclesiae, et ideo tacita veritate impetravit.  Unde non valebunt, si hoc ab initio fuisset oppositum, bene fuisset auditus, supra, de rescript., super litteris.  Et quia hanc exceptionem dilatoriam omisit, valuerunt litterae per consensum illius presbyteri, quare iudicio coepto illam opponere non valebat, infra, de re iudic., inter monasterium; C. de exception., si quis; et C. de exception., praescriptiones.  Si enim interfuisset illius, puta si esset patronus vel parochianus, bene admitteretur saltem ad denunciandum, licet ipsum accusare non posset, 16. q. 7, filiis ac nepotibus.

 Impetravit
Supple sub hac forma: quod si dictus etc.

 Qui proximo
Et ideo ecclesiam non potuit retinere sine dispensatione Apostolicae sedis, supra, de fil. presbyt., praesentium; et supra, de fil. presbyt., dilectus; et supra, de fil. presbyt., nimis; 8. q. 1, Apostolica.

 Per interpositam personam
Scilicet per procuratorem.  Et sic patet quod civiliter agebat, ut removeretur solummodo ab ecclesia, infra, de simon., cum essent.  Alias si criminaliter ageret, non admitteretur etiam si per seipsum, nisi suam vel suorum iniuriam prosequeretur, infra, de testib., de caetero; et 4. q. 6, omnibus.  Sed nec tunc per procuratorem, quia in criminali non intervenit procurator, infra, de accusat., veniens; et 2. q. 6, si quando; et 2. q. 6 § post secundam, ubi de hoc; et melius 5. q. 3, in criminalibus causis.

 Infames et notabiles
Huiusmodi exceptiones in tempus disputationis debent reservari, nec expedit testes reprobari tali modo, donec constet an contra eum deposuerint, cum possint reprobari testes post aperturas testium protestatione praemissa ante apertum, infra, de testib., praesentium; et infra, de except., denique; et infra, de simon., licet Heli; et infra, de simon., per tuas 1.  Sed hoc non servavit sacerdos iste, unde valuit receptio testium, et lata sententia quousque testes fuerint reprobati non obstante appellatione.  Quandoque tamen statim admittitur exceptio antequam deponat, si causam criminalem habet cum ipso, in Auth de testi. § si vero, coll. 7.  Quandoque recipiuntur ante aperturam aliorum, ne prorogetur negotium, supra, de probat., licet.  Alias debet recipi statim, ut in tempus disputationis quaestio reservetur, C. de testi., authen. si testis odiosus.  Sed ex hoc quod hic appellavit et admittitur appellatio, videtur quod audiri debeat volens statim hoc probare.  Tamen quod prius dixi, ordinarium est licet de facto hic aliter contingat.  Vel dicas quod haec exceptio fuit opposita post receptionem testium, ut annullaretur dictum eorum.  Sed non fuit admissa, unde recte appellavit.

 De periurio
Unde ulterius ad testimonium non deberet admitti, si de hoc constaret, 6. q. 1, quicumque; 22. q. 5, parvuli; et 22. q. 5, si quis convictus; et infra, de testib., testimonium.

 Si vobis constiterit
Arg. contra infra, de iureiur., venientes.  Ibi revocatur executio sententiae antequam cognoscatur de appellatione, hic non.  Sed ibi fuit appellatum a diffinitiva sententia, hic non fuit, et sic super certo articulo appellatum fuit hic, ibi simpliciter a sententia.

 Testes idoneos
Ad hanc probationem admittitur post sententiam, quia ante sententiam hoc facere voluit, et non fuit admissus, et etiam appellavit propter hoc.  Sic infra, de re iudic., cum I et A.  Si vero non dixisset hoc ante sententiam, post sententiam non videtur audiendus, infra, de except., denique, ubi de hic, nisi de falso agere vellet.  Quod posset usque ad viginti annos, infra, de except., cum venerabilis; et C. ad leg. Corn. de fals., querelam; et supra, de probat., licet.  Praeterea ex hoc videtur quod appellans tenetur probare causam appellationis esse veram, sic infra, de except., olim.  Sed contra videtur quod sufficit illud probare, quod appellans proposuit probabilem exceptionem coram iudice a quo appellavit, illam se offerens probaturum, et quod non fuisset admissus, ut probatur infra, de appell., interposita, 1. resp.; et infra, de appell., dilecto filio; et infra, de appell., ut debitus; et supra, de offi. deleg., cum causa.  Et hoc idem fecit sacerdos iste, qui legitimam opposuit exceptionem, quam se obtulit probaturum.  Solutio: illa contraria loquuntur in exceptionibus dilatoriis, per quas non eliditur principale propositum.  Unde cum iudex nollet admittere probationem super exceptione probabili, gravavit ipsum et reddidit se suspectum, et ideo sufficit hoc solum probare coram iudice appellationis, qui procedet postea super principali.  Alioquin causa remitteretur ad priorem iudicem, ut dicit capitulum infra, de appell., ut debitus.  Sed haec exceptio quasi peremptoria est, etsi non directe saltem per obliquum, ut si vult relevare causam suam, necesse habet eam probare esse veram.  Alioquin staretur sententiae latae auctoritate illorum testium, quia praesumitur pro sententia iudicis quamdiu non probatur contrarium, quia per hoc apparet eum frustratorie appellasse, infra, de re iudic., cum I et A.  Et hoc idem probare debebat coram primis iudicibus, ne sententiarent contra ipsum si fuisset admissus.  Et sic contraria se non tangunt, unde non sunt contraria.  Praeterea licet probet se causam probabilem allegasse, ac eam si probaturum obtulisse, non tamen debet propter hoc sententia revocari, nisi probet testes fuisse tales ut ille allegabat, quia si cassaretur eius sententia, et postea non probaret testes fuisset tales prout dicebat et offerebat se probaturum, iterum condemnaretur, et sic rediret in pristinum statum.  Quare non debet cassari sententia, nisi probet primo quod ante sententiam probare tenebatur.  Si enim iudices isti non tulissent sententiam, tunc sufficeret probare quod causam probabilem allegavit et quod etiam obtulit se probaturum, quo facto postea probabit testes fuisse tales si poterit.  Ber.

 Molestari
Ex hoc videtur quod iudex delegatus non tantum debet mittere in possessionem, sed missum tueri, infra, de simon., querelam, in fi.  Dicit Laur. quod hoc potest facere delegatus, ubi hoc exprimitur in litteris, cum sententia lata functus sit officio suo, supra, de offi. deleg., in litteris.  Quia hoc videtur spectare ad ordinarium, ff. ne vis fiat ei qui in poss., ait praetor § 1.  Tanc. dicit quod potest hoc delegatus usque ad annum, supra, de offi. deleg., quaerenti.  Sed ante sententiam, quia semper durat iurisdictio, videtur quod semper possit defendere eum in possessione quam assignaverit, cum scilicet fuerit contumax ante litis contestationem.

 Si vero res aliter
Id est, si falsum suggessit, quia non fuit privatus ecclesia sua per tales testes, nec iudices processerunt contra illum.  Sed videtur esse contra ius, quia secundum hoc debuit remitti ad priores iudices et condemnari in expensis, infra, de appell., ut debitus; et infra, de appell., cum in ecclesia.  Unde dicas quod fecit ei in hic gratiam dominus Papa, quia non remisit illum ad priores iudices.  Si vis, expone aliter, id est, non potuit probare testes tales fuisse ut dicebat, per quos lata fuit sententia.  Sed quod sequitur contrarium videtur, et ideo expone ut prius.

 Monere
Arg. quod in crimine non sunt cogendi testes, etiam in excipiendo.

X 2.20.08 Si qui testium

 Valetudinarii
Ad istos impeditos tali infirmitate vel senectute, et egregias personas debet mittere iudex, ff. de iureiuran., ad egregias.  Vel ad iudicem loci, ut eos recipiat et dicta eorum sigillata sibi remittat, in Auth de testi. § et quoniam sancimus, vers. multae, coll. 7; C. de fid. instrum., authen. apud eloquentissimum; et ff. de testi., testium § item divus; infra, de fideiuss., constitutus.  Et isti possunt recipi lite non contestata, supra, ut lite non cont., quoniam, 1. resp.; et infra, de testib., cum olim.  Sed numquid senes sunt compellendi ferre testimonium inviti?  Videtur quod non, 4. q. 3, si testes § item inviti; et ff. de testi., inviti; et ff. de excusat., excusantur; et ff. de iure immun., maiores.  Dic quod compelluntur secundum canones propter peccatum, 11. q. 3, quisquis; et infra, de crim. falsi, falsidicus; et supra, de iudic., novit.  Et optimum arg. ad hoc ff. de vac. mun., sextum decimum § corporis debilitas.  Ber.

 Paupertate
Sed quare remittit ad istos?  Quia licet sint pauperes, bene possunt venire.  Potest dici quod ideo, quia tales sunt quod non decet eos venire ad iudicem, forsitan quia nobilis, et ita verecundatur venire propter nimiam paupertatem, licet tamen iste pauper alias honesta persona est.  Nec est suspectus propter suam paupertatem, et sic non est contra, 2. q. 1, in primis, vers. quia igitur; et 4. q. 3, si testes, vers. item testium, cum ibi loquitur de suspectis.

X 2.20.09 Sicut nobis

 Periurio
De periurio quod statim fuit commissum, debent agere poenitentiam septem annorum, 6. q. 1, quicumque.

 Et adulterio
Arg. quod si aliquid imputatur alicui vel puniatur de aliquo, omnia quae sequuntur ex illo imputantur eidem, arg. supra, de consti., nam concupiscentiam.  Et aliquo prohibito omnia quae sequuntur ex illo prohibentur.  Item arg. quod malum praecedens aggravatur per consequens ex illo, arg. 1. q. 1, placuit 3; et 50. dist., si qua femina; et 50. dist., si quis voluntate.  Arg. contra 15. q. 1, inebriaverunt.  Solutio: ibi primum non aggravatur per consequens ex illo, sed de utroque punitur.

 Dederunt
Arg. quod qui occasionem damni dat, damnum dedisse videtur, et ideo tenetur.  Arg. 86. dist., pasce; et 87. dist., si expositus; ff. ad leg. Corn. de sic., nihil interest; ff. de off. praes., illicitas § sicuti; et 1. q. 1, placuit 3; ff. ad leg. Aquil., qui occidit § penulti.; 50. dist., hi qui arborem; infra, de iniur. et damn. dat., si culpa, in fi.  Arg. contra 23. q. 5, de occidendis; ff. de fur., verum; 23. q. 4, Nabuchodonosor, circa princ.  Solutio: qui dat occasionem damni, si dat operam rei licitae et adhibet diligentiam quam potest, non tenetur de his quae inde sequuntur, ut in capitulo 23. q. 5, de occidendis.  Si non adhibet, tenetur 50. dist., saepe; et in lege ff. ad leg. Aquil., qui occidit § penulti.  Si dat operam illicitae rei, semper imputatur ei quod inde sequitur, 50. dist., quantum dicit; et ff. ad leg. Aquil., item Mela; infra, de usur., naviganti.

 Migraverint
Arg. quod si isti vel alter eorum ad secunda vota transierint, quod non possint separari nec debent inquiri de corruptione tali, et hoc quidam concedunt.  Sed hoc falsissimum est, et ideo supple maxime quandoque legitime restaurabuntur, infra, de re iudic., lator; et infra, de re iudic., consanguinei; et infra, de frig. et malef., laudabilem; et infra, de frig. et malef., fraternitatis; et 35. q. 9 § quia ergo; et 35. q. 9, quod quis.

 Periuri
Eis autem credi non debet tamquam periuris, quia ad testimonium ulterius admitti non debent, infra, de testib., testimonium; 6. q. 1, quicumque; et 22. q. 5, si quis convictus; et 22. q. 5, parvuli; et 2. q. 7, non potest.  In praesentia enim creditur, ut iniungatur eis poenitentia.  In iudicio enim eis credi non debet contrarium in eundem casum, supra, de probat., per tuas; et C. de non num. pecun., generaliter.  Ber.

X 2.20.10 Veniens ad nos

 Remittere
Qui debitum remittit, dare intelligitur, 8. q. 3, talia; et ff. de calum., quin etiam; et ff. de condi. caus. dat., si mulier.

 Illorum
Sed cum crimen simoniae sit crimen exceptum, quare non admittitur quilibet etiam particeps criminis secundum quod fit 79. dist., si quis Papa; 15. q. 3, nemini; supra, de confess., cum monasterium.  Dicas quod tales personae viles nullo modo sunt admittendae in accusationem clericorum aut in testimonium, nisi accusatus malae famae et opinionis antea extitisset, ut 2. q. 1, in primis, in fi.; et infra, de simon., per tuas 1.  Praeterea hic erat unus testis idoneus, numquid per eum et per famam posset condemnari de tali crimine?  Videtur quod sic, quia fama cum aliis probat, 4. q. 3, si testes § item saepe.  Sed non est verum, quia in crimine apertissime debent esse probationes, C. de probation., sciant; et 5. q. 6, Epiphanium.  Quia ubi contra salutem hominis agitur, strictius et cautius praesumptio unius testis cum iuramento, arg. C. de reb. credit., in bonae fidei; supra, de probat., sicut, pensatis negotiis cum circumstantiis personarum et causae, infra, de iureiur., iuramentum, in fi.; et ff. de legit. tutor., legitimos.

 Iudicasti
Absolvendo illum.

 Confesso
Sic ergo patet quod socius criminis non admittitur in testimonium in eodem crimine, 4. q. 3, si testes § item liberi.  Sic supra, de confess., cum monasterium, ubi de hoc.  Et testis qui non solum in eodem crimine fuit, sed si consimili morbo laboret, non est admittendus, infra, de testib., personas.  Fallit tamen, quia quandoque admittitur socius, ut 6. q. 1 § verum, vers. si quis; et 79. dist., si quis Papa.  Solvi consuevit quod socii criminis et muneris non admittuntur, ut hic, sed criminis tantum admittuntur in exceptis criminibus, ut ibi.  Sic et quandoque ad detegendam conspirationem, socii et iurati ad testimonium admittuntur, infra, de testibus cog., venerabilis.

 Testimonium
Sic patet quod unius testimonium non valet, infra, de testib., licet universis; et 4. q. 3, si testes § item unius; 33. q. 2, admonere; ff. de quaest., maritus.  Arg. contra 8. q. 3, talia; ff. de dot. praeleg., Theopompus; 86. dist., tanta; et 28. dist., de Syracusanae; et 97. dist., nobilissimus.  Solutio: saepe adhibetur fides uni extra iudicium, 22. q. 4, innocens.  Dictum unius in iudicio praesumptionem inducit.  Lex illa ff. de dot. praeleg., Theopompus, intelligitur cum testator voluit ei fidem adhiberi.

X 2.20.11 Causam quae

 Iudicibus
Sic supra, de probat., cum bonae.  Sic attestationes et acta in uno iudicio recepta valent in alio, in Auth de testi. § quoniam multae, coll. 7.  Et attestationes coram arbitris receptae valent coram aliis iudicibus, infra, de testib., praesentata; et C. de testi., cum apud compromissarios; et C. de recepti., cum antea, in fi.  Iudex ad quem causa defertur debet habere acta omnia prioris iudicis, supra, de probat., quoniam; et supra, de probat., cum bonae.  Et si testes apud primum iudicem non sunt publicati, adhuc alii possunt induci, infra, de testib., cum causam quae.

X 2.20.12 Cum nuncius

 Repellendi
Immo sunt admittendi, 14. q. 2, super prudentia; et supra, de testib., insuper, ubi de hoc; et Inst. de rerum div. § universitatis; et Inst. de rerum div. § nullius autem; ff. de rerum div., in tantum § 1.  Arg. contra Inst. de testam. ordin. § licet; et C. de testi., omnibus; et 4. q. 3, si testes § nullus.  Quia causa ecclesia satis videtur sua.  Solutio: in causa ecclesiae vel universitatis qui dicit testimonium, pro nullo de universitate hoc facit, ergo nec pro se, arg. 12. q. 2, qui manumittitur.  Sed pone quod adversarius petat clericos in testimonium de ecclesia pro se induci contra ipsam ecclesiam, numquid debent compelli?  Videtur quod non, supra, de postuland., cum sacerdotis, in fi.  Et filius contra patrem non compellitur, quia non compellitur contra alios inferiores sibi coniunctos, 4. q. 3 § item lege Iulia 2.  Sed iste est filius ecclesiae quae ipsum domino sociavit, infra, de poeni., presbyteri.  Ergo non compellitur ferre testimonium contra ipsam.  Item nemo debet petere ab adversario suo instrumenta propria, supra, de probat., ex epistolae; et C. de testi., nimis; et 4. q. 3 § qui intendit.  Sed contra videtur quod possit, quia ecclesia potest ipsum inducere pro se, ergo tenetur illum recipere contra se, 4. q. 3, si testes § si quis testibus; 19. dist., si Romanorum.  Et actoris et rei aequa debet esse conditio, supra, de mut. petit., prudentiam.  Et testis pro utraque parte debet ferre testimonium, 14. q. 5, non sane.  Et nihil debet licere actori quod reo non liceat, ff. de regul. iur., non debet.  Quidam dicunt quod non debet compelli clericus ferre testimonium contra ecclesiam suam, tamen si ecclesia ipsum inducit pro se, tunc tenetur et compellitur dicere pro adversario, ff. de edend., qua quisque § edenda.  Et sic intelligitur quod dicitur, testis pro utraque parte debet ferre testimonium.  Alii dicunt quod verius videtur, quod bene debeat compelli ad hoc, non obstantibus contrariis signatis, quia non tangunt hunc casum, quia causa ecclesiae non est proprie clerici, et tacere veritatem peccatum est, 11. q. 3, quisquis.  Nec obstat arg. infra, de testib., veniens 2, in fi., ubi de hoc.

X 2.20.13 Super eo

 Confessi
Si ante accusationem institutam contra eos convicti vel confessi fuerunt, si adhuc in crimine perserverent, repelluntur, infra, de testib., testimonium, ubi haec materia plenius expeditur.  Contrarium signatur 4. q. 3 § item lege Iulia 1; et ff. de his qui not. infam., athletas § calumniator.  Secundum leges damnatus tamen repellitur a testimonio.  Sed secundum canones repellitur, sive iam condemnatus sit, sive ei probari possit et probetur.

X 2.20.14 De caetero

 Canonum
Quos habes 2. q. 7, non est; 2. q. 7, nullus laicus; et 2. q. 7, laico non licet; et 6. q. 1, beatus; et 11. q. 1, nullus iudicum; et infra, de accusat., cum P.

 Suam
Et in exceptis criminibus ubi admittuntur laici contra clericos etiam viles quandoque, infra, de simon., tanta.  Quando et qualiter laici admittantur in accusationem vel testificationem clericorum, dicitur infra, de accusat., cum P.

X 2.20.15 In causis

 Productionem
Id est, dilationem, quia in una dilatione plures posset producere testes, quolibet die dilationis posset producere, hodie unum, cras alium, et sic usque ad ultimam diem dilationis.  Finita prima dilatione iusta causa allegata, iudex secundam dilationem dabit et iterum tertiam.  Quartam non dabit nisi cum iuris solemnitate, prout traditur infra, de testib., ultra; et in Auth de testi. § quia vero, vers. si vero, coll. 7.  Et hoc intellige antequam renunciaverit productioni testium, quia non posset postea audiri, infra, de testib., de testibus, in fi.  Nec danda est semper quarta productio, si iudex viderit eam denegandam, ut effraenatam multitudinem testium compescat, infra, de testib., significaverunt.  Immo ex eadem causa posset denegare tertiam et secundam, dummodo in prima dilatione sufficientes testes produxerit, infra, de testib., de testibus.  Et nisi quarta productio, id est, dilatio detur cessante causa praedicta, scilicet effraenata multitudine, appellatio propter hoc emissa tenet, ut in dicta decretali infra, de testib., significaverunt.  Vel dic quod tertia productio fieri debet sub una dilatione.  Tamen ut prius dixi, servatur de facto et ita consuetudo interpretatur primam expositionem, quae est optima legum interpres, supra, de consuet., cum dilectus.  Et hoc notat dominus Azo secundum Bazian., C. de testi., cum apud compromissarios.  Ber.

X 2.20.16 Cum tu

 Benigne
Nota quod testes si potest fieri ad concordiam sunt reducendi, ne periurii reatu notentur, etsi non ad litteram, saltem quo ad spiritualem intellectum, 11. q. 3, antecessor; et 11. q. 3, quod praedecessor; et 8. q. 1, in scripturis.  Sic et Evangelistae reducuntur ad concordiam, de poen. dist. 1, periculose; 32. q. 7, quod autem.  Et omnia testimonia sequenda sunt si potest fieri, 4. q. 3, si testes.  Item est hic arg. quod dubia probatio non prodest ei qui eam inducit.  Sic supra, de probat., in praesentia.  Item arg. quod in dubiis pro reo iudicari consuevit, infra, de fide instrum., inter dilectos, in fi.; et supra, de probat., ex litteris; ff. de regul. iur., semper in dubiis.  Sed videtur quod in tali dubio potius debuit Papa interpretari quod essent excommunicati, quia hoc esset securious propter periculum animae.  Nam excommunicatio est medicinalis, 2. q. 1, multio.  Et ideo traditur quis Satanae, ut spiritus eius salvus fiat in die domini, 11. q. 3, audi denique.  Et ad cautelam saltem absolvatur, alias debuisset saltem mandasse illos absolvi, infra, de appell., ad praesentiam; et infra, de sent. excom., per tuas.  Sed hoc dictum fuit propter testes, ne de periurio notarentur saltem de facto, quia licet testimonium reprobetur, testes tamen inter infames quasi ex falso testimonio non habentur, supra, de ord. cognit., cum dilectus; et ff. de his qui not. infam., Lucius.  Sed tamen re ipsa et opinione hominum non fugiunt infamiae notam, ff. de obseq. praest., honori; et infra, de testib., testimonium.  Et sic providet tam in testibus quam in canonicis, cum ipsi potuerunt postea ad cautelam facere se absolvi.  Simile infra, de appell., ad praesentiam.  Et quia potuit esse quod pluries fuerit appellatum, ut sequitur.  Et haec sententia fuit potior et benignior.

X 2.20.17 Fraternitatis tuae

 Renunciatum
Maxime quia si non esset renunciatum expresse, ex quo publicatae fuerunt attestationes, non possunt postea alii testes super eisdem capitulis induci, infra, de testib., de testibus; et infra, de testib., intimavit.

 Receptos
Et sic patet quod idem testis pluries potest recipi contra aliquem.  Sed contra videtur 4. q. 3, placuit § item in criminali; ff. de testi., produci.  Contraria loquuntur in criminali. et ibi qui semel tulerit testimonium contra aliquem, praesumitur inimicus eius si iterum velit contra ipsum testificari, infra, de accusat., meminimus.

 Novis
Pendentibus ex veteribus et quae ex illis oriantur, infra, de fide instrum., cum Ioannes; et C. de temp. appel., per hanc.  Et in principali causa apertis attestationibus super novo capitulo orienti ex primis recipiuntur testes, infra, de testib., series; et infra, de testib., ex tenore.  Sed contrarium videntur dicere leges, quia etiam super eisdem capitulis in causa appellationis novi testes recipi possunt, C. de appellat., eos § 1; et C. de appellat., eos § 2; C. de temp. appel., per hanc.  Et sic etiam observatur in iudicio saeculari.  Sed authenticum dicit contrarium, et concordat huic capitulo quod postquam aliquis dicit testificata, non potest ulterius testes producere super his, super quibus introducti sunt, in Auth de testi. § quia vero, coll. 7.  Sed domini legum satis frivolam adhibent solutionem.  Intelligunt enim authenticum in eadem causa ante sententiam diffinitivam, et leges istas in causa appellationis.  Sed ratio prohibitionis remanet in eadem causa appellationis, quae fuit in principali, scilicet periculum subornationis.  Et ideo quia causa remanet eadem utrobique, eadem debet esse prohibitio utrobique.  Et ubi est eadem ratio, idem iudicium habendum est, supra, de translat., inter corporalia; ff. ad leg. Aquil., illud.  Et alibi quotiens vitium ex una radice nascitur, consequens est ut eadem lege tollatur, C. de nupt., si libertam.  Unde dicendum est quod apertis attestationibus ulterius non recipiantur super eisdem articulis alii testes.  Et leges praedictae recte possunt intelligi, ut habeant locum super novis articulis pendentibus ex prioribus, et sic concordabunt iuri canonico, et in Auth de testi. § quia vero, coll. 7, in quo non distinguitur utrum in causa principali vel in causa appellationis.

 Iuramentis
Aliter enim non admitterentur nisi a partibus remissum fuerit, infra, de testib., tuis quaestionibus.  Forma vero secundum quam iurare debent talis est.  Iurabunt enim quod dicent totam veritatem iudici vel cui commiserit, quam noverint de re illa super qua iurant, 3. q. 9, hortamur; et in Auth de testi. § 1, coll. 7.  Item quod nullam interserant falsitatem, 2. q. 4, nullam; et 3. q. 9, pura.  Item quod pro utraque parte dicent veritatem quam sciunt, 14. q. 5, non sane.  Item quod dicent omnem veritatem sive interrogati sive non, arg. infra, de accusat., cum dilecti.  Item quod non pretio nec amore, nec timore vel odio, seu pro alio commodo testimonium dicent, infra, de testib., quotiens; infra, de testib., licet ex quadam § testes.  Tanc.

X 2.20.18 Intimavit

 Eorum
Scilicet testium qui iam erant inducti et recepti.  Nam si dicta illorum publicata fuissent, nec isti nec alii reciperentur ulterius, ut supra, de testib., fraternitatis, dictum est.

 Iuramento
Eo enim ipso quod voluit subtrahere copiam probationis adversario suo, praesumitur iniquam causam fovere, et experiri debet in se iudicis auctoritatem elusam, 3. q. 7, infames, vers. si quis autem; et infra, de testibus cog., pervenit 1.  Ideoque non obstante iuramento tali, quod inique fuit extortum, iurabunt dicere veritatem super negotio principali, cum illud iuramentum illicitum fuerit et sine peccato servari non posset, cum celare veritatem sit peccatum mortale, 11. q. 3, quisquis; infra, de crim. falsi, falsidicus.  Et denunciandi sunt illo iuramento non teneri, infra, de testib., constitutus.  Et est expressum infra, de accusat., olim.  Temerarium enim iuramentum non repellit a promotione, infra, de iureiur., sicut ex litteris, ergo nec a testimonio, ut hic dicit.  Aliter tamen alii intelligunt, quod isti non debent iurare super principali, sed solummodo ad detegendum tantae calliditatis commentum, infra, de testibus cog., pervenit 1.  Sed illud ibi exponitur.  Credo ei standum quod primo dixi.

X 2.20.19 Causam quae

 Aliis capitulis
Novis scilicet pendentibus tamen ex antiquis.  Et est arg. quod pariter in causa consultationis sicut in causa appellationis possunt testes induci super novis capitulis, quamvis attestationes sint publicatae.  Vel intellige super capitulis antiquis super quibus nondum fuerant aliqui testes receptis, et hoc verius videtur.  Cum enim plura capitula sive negotia penitus diversa committuntur, bene possunt testes recipi et publicari super uno et non super alio, postea possunt recipi super alio, et possunt etiam tractari diversis temporibus, ff. de recepti., quod tamen, 1. resp.

 Noviter
Nota quod lite pendente privilegium seu indulgentia impetrata super re litigiosa in praeiudicium alterius partis non valet, ut hic patet, et supra, ut lite penden., dilectus, ubi de hoc; et in Auth. in med. lit. non fier. sac. § si vero, coll. 8; et infra, de privileg., dudum.

 Commisimus
Arg. quod postquam causa commissa est iudicibus, res praesumitur esse litigiosa, ita ut indulgentia sive privilegium super ea impetratum non valeat, ff. de excusat., tutor petitus, in princ.

 Rationi
Sed quare dicit obvia rationi, cum privilegia indulgeantur contra ius commune, 3. dist., privilegia; et 7. q. 1, petisti; et 26. q. 2, non statim; et 26. q. 2, non exemplo; 16. q. 1, hinc est; et 100. dist., contra morem; et C. de legi. et const., leges 1, in fi.; ff. ad municip., municipem; C. de thesaur., nemo, lib. 10.  Unde sic debet exponi obvia rationi, id est, consuetudini, et rationabili cursui privilegiorum obviare videbantur, quod esse non debet.  Nec valent privilegia quae nimium laedunt, arg. infra, de decim., suggestum; et infra, de verb. sign., quid per novale; et arg. C. de precib. imper. offer., quotiens; et C. de precib. imper. offer., nec damnosa.  Ber.

X 2.20.20 Personas

 Morbo consimili
Sic 4. q. 3, si testes § liberi testes; et supra, de testib., veniens 1; et supra, de confess., cum monasterium, ubi de hoc.  Sic et iudex qui habet consimiliem causam potest recusari, supra, de iudic., causam quae inter.  Sic et qui in crimine detinetur, non potest alium denunciare vel accusare, ut 3. q. 7, qui sine; et 3. q. 7, postulatus § porro, in fi.; 1. q. 1, multi, circa princ.; et infra, de spons., cum in tua.  Nec potest alium corripere qui in simile delictum corruerit, 15. dist., sancta; et 26. dist., una tantum; simile 42. dist. § 1; et 61. dist., in sacerdotibus.

X 2.20.21 Iudaei

 Praesumant
De facto, quoniam de iure nullus infidelis contra fidelem debet admitti in testimonium, 2. q. 7, si haereticus; et 2. q. 7, non potest; et 23. q. 4, ipsa pietas.

 Subiacere
23. q. 8, dispar; et melius infra, de Iudae. et Sarrac., cum sit; et 54. dist., nulla; et 17. q. 4, constituit.

 Foveri
86. dist., pasce.

X 2.20.22 Super eo quod

 Cum mater
Et ita videtur quod pater et mater non possunt ferre testimonium in causa filii, 4. q. 3, si testes § item testis idoneus.  Et quia causa filii causa patris esse videtur, quia damnum et emolumentum ad eum pertinere videt, arg. 2. q. 6, biduum, vers. palam.  Et in causa sua nullus idoneus testis est, 4. q. 3 § nullus; et arg. 3. q. 5, consanguinei.  Et pater et filius pro una persona reputantur, 35. q. 3, contradicimus § hac auctoritate; et C. de impub. et al. subst., si quis, in fi.; Inst. de inutil. stipul. § ei qui.  Arg. contra 35. q. 6, consanguineos; et infra, qui matrim. acc. poss., videtur.  Solutio: pater et mater et caeteri consanguinei bene admittuntur ad coniungendum matrimonium, sive etiam ad distinguendum propter consanguinitatem favore matrimonii, ut dicunt duo ultima contraria.  Illi etiam sunt caeteris praeferendi, ut ibi dicitur.  Sed quod hic dicitur, intelligitur de his parentibus qui suspecti sunt, ut littera dicit, ut si alter superior est potentia, divitiis vel honore, pater et mater alterius non est admittendus.  Alias ubi aequalitas est, vel modica etiam excellentia admittuntur, ut dicunt ultima contraria, et hoc in matrimoniali causa.  In aliis vero causis pater pro filio, vel econverso non recipitur, ut dicunt iura praedicta, et illa decretalis infra, qui matrim. acc. poss., videtur, in fi.  Quae tamen loquitur in coniungendo vel disiungendo propter consanguinitatem, ut ibi dicitur.

 Firmatum
Id est, contractum per consensum mutuum de praesenti.  Tunc enim separari non posset ad dictum unius testis, quia in nulla causa dictum unius sufficit, infra, de testib., licet universis; et supra, de testib., veniens 1; et 4. q. 3, si testes § item unius vero.  Alias contrahere non debent, quia ad dictum unius impeditur matrimonium contrahendum, infra, de spons., praeterea 2.  Item et sola fama impedit, infra, de cons. et affin., super eo.  Multa enim impediunt contrahendum, quae non dirimunt iam contractum, infra, de iureiur., quemadmodum.  Et sic non omnia quae impediunt ordinandum, deiiciunt iam promotum, 15. q. 1 § sicut ergo; et infra, de regular., ad Apostolicam; infra, de accusat., super his.

X 2.20.23 Licet universis

 Multo minus
Arg. a maiori.  Sic 43. dist., dispensatio; et 11. q. 1, magnum.  Sic 32. q. 5, si Paulus.

 Conversationis
Et ita Iudaeus de iure non admittitur contra Christianum ad testimonium.  Arg. 2. q. 7, si haereticus; et 2. q. 7, non potest; et 2. q. 7, pagani; et 23. q. 4, ipsa pietas.  Arg. supra, de testib., Iudaei, non est contra, quia ibi factum recitatur, scilicet quod illi uti praesumunt, sed illud de iure fieri non debet.

 Duorum vel trium
Id est, non paucorum prout sequitur.  Et sic affirmativa exponitur per negativam, 35. q. 3, aequaliter; ff. de manumiss., is qui, in princ.; ff. de dolo mal., non debet, in fi.; ff. de leg. 2, cum pater § rogo; et ff. de leg. 2, cum quidam 2.  Et econtrario negativa exponitur per affirmativam, non suum, id est, alienum; C. und. vi, conquerebatur.  Sic exponunt quidam dist. 1, omnes leges.  Naturale est transire per agrum alienum, id est, non suum.

 Quaedam
Quaedam sunt causae quare plures testes requirunt sicut testamentum, ubi requiruntur septem testes, C. qui testam. fac. pot., hac consultissima; et C. de testament., si unus.  Et puberes debent esse testes, C. de testament., hac consultissima.  In codicillis quinque requiruntur, C. de codicil., si quis.  Item in donatione causa mortis quinque testes requiruntur, C. de mort. caus. donat., cum de mortis, et in casu quem habes 2. q. 4, praesul; et 2. q. 4, nullam.  Item quinque requiruntur cum quis debitum in scriptis vult probare se soluisse, C. de testi., testium.

 Unius
Hoc verum est in alterius praeiudicium.  Et sic non obstat de conse. dist. 4, cum itaque § parvulos.  Vel ubi quis non habet ius petendi, supra, de testib., super eo 2; et infra, de spons., praeterea 2.  Tamen unus testis praesumptionem inducit, sed non facit probationem, 20. q. 3, praesens; ff. quemad. test. ap., omnibus, in fi.; et ff. de dot. praeleg., Theopompus.  Sed ibi testator hoc voluit.

X 2.20.24 In litteris

 Consobrinam
Allegabat primum genus affinitatis in terto gradu, quod habet prohibitionem usque ad quartum, olim usque ad septimum, 35. q. 3, de affinitate.

 De familia
Testes quos accusator de familia sua producit, non valent, ff. de testi., testes.  Et domesticus sive familiaris non est admittendus, C. de testi., etiam iure.  Dicuntur familiares de quibus legitur C. de his qui ad eccl. confug., praesenti § 1, vers. sane; et 3. q. 5, consanguinei; et 3. q. 5, accusatoribus; et 3. q. 5, accusatores vel testes; et 4. q. 3, placuit § item in criminali, vers. item etiam iure civili, et in alio vers. item testes.  Arg. contra 14. q. 3, super prudentia; et supra, de testib., insuper; et supra, de testib., cum nuncius, cum suis consimilibus.  Solutio: domestici appellantur proprie quibus imperari potest ratione patriae vel dominicae potestatis, ut in lege C. de his qui ad eccl. confug., praesenti, quales credo hic fuisse.  Contraria non obstat, quia in alio casu loquuntur, et illud est a iure permissum favore ecclesiae, quia non ferunt testimonium pro aliquo singulari.  Familiares appellantur consanguinei, colonus, ascriptitius, mercenarius, filius in potestate, libertus et servus, et omnes habitantes in domo.  Sed illi quibus imperari potest nullo modo admittuntur.  Alii cum distinctione affectionis, ut propter hoc contra eos praesumatur vel non, ut dicit Hug., 3. q. 5, in summa; et 3. q. 5, consanguinei.

 Vitae
Nota in matrimonio separando praecipue testes esse admittendos, qui sunt probatae vitae et opinionis, infra, de cons. et affin., ex litteris, quia tolerabilius est aliquos contra statuta hominum dimittere copulatos quam coniunctos legitime contra statuta domini separari, infra, de testib., licet ex quadam, in fi.

X 2.20.25 Cum venisset

 Confirmetis
Haec confirmatio habetur perinde ac si per Papam facta fuisset, arg. C. de vet. iure enucl., Deo auctore § sed neque, in fi.

 Egerit
Supra, de offi. deleg., gratum; ff. de pacti., tale pactum § 1; ff. de Maced., si filius; C. de re iud., ad solutionem; et infra, de re iudic., quod ad consultationem; et ff. de minor., si filius.  Arg. ex hoc loco quod mortuo etiam mandatore re integra possunt procedere iudices de consensu partium, et hoc concedunt quidam.  Contra dico, quod partes non possunt ammodo eis dare iurisdictionem ex litteris illis, cum iurisdictio iam sit finita per mortem mandantis, arg. optimum supra, de offi. deleg., significantibus, quia actio semel extincta amplius non reviviscit, de conse. dist. 4, quaeris; et ff. de solut., quae res § aream; C. de remiss. pign., cum ex causa.  Et privatorum consensus eum non facit iudicem qui nulli praeest iudicio, C. de iuris., privatorum.  Et hoc probatur ff. si cert. pet., eius qui in provincia, vers. nam et si tibi in hoc nummos etc.  Et quod dicit postea egerit, scilicet post appellationem, supra, de offi. deleg., gratum.  Et intellige quod citatio facta fuit ante mortem delegantis, ut dicit illa decretalis supra, de offi. deleg., gratum.  Et sic perpetuata fuit iurisdictio, ut ibi dicitur.  Haec decretalis loquitur de eodem facto cum illa supra, de offi. deleg., gratum.  Dicit magister Gott. quod ipso iure non expirat mandatum morte mandatoris sed per exceptionem.  Unde quae per exceptionem expirant, possunt a partibus relaxari.  Ideo potest iudex procedere, et valet si nihil opponatur, arg. ff. de bonor. poss., sed cum patrono; et ff. de bonor. poss., Paulus; infra, de re iudic., inter monasterium.  Arg. de hoc plura invenies supra, de rescript., ad audientiam 2, in ultima glossa.

 Iustitia
Quae tribuit unicuique quod suum est, Inst. de iust. et iure, 1. resp.; et 12. q. 2, cum devotissimam.

 Si quae
Cum dicit primo quod sententia confirmetur, quare dicit hoc?  Dicas quod plura capitula et penitus diversa erant, et super quibusdam fuit lata sententia, super quibusdam non.  Sic supra, de testib., causam quae 2.

 Renunciatum
Si renunciatum fuisset, licet nullos testes produxerit pars illa quae renunciavit, non est ulterius ad hoc admittenda, quia licitum est cuilibet renunciare iuri suo, 7. q. 1, quam periculosum; et C. de pacti., si quis in conscribendo.  Arg. ad hoc quod non est licitum redire ad hoc quod semel renunciaverit, C. de reb. credit., si quis iusiurandum.  Et remittentibus actiones suas non est amplius recursus dandus ad eas, ff. de aedil. edict., quaeritur § si venditor.  Vel etiam si aliqui recepti fuerint et renunciant productioni, alios postea inducere non possunt, infra, de testib., de testibus.

X 2.20.26 Series

 In primo gradu
Sufficit enim in computatione consanguinitatis incipere a primo gradu, licet de stipite nihil dicant, infra, de cons. et affin., tua; et 35. q. 5, series; et infra, de divort., porro; et infra, de testib., licet ex quadam.

 Instrumentum
Sed qualiter per instrumentum poterat probari quod B. et I. non fuissent frater et soror, quia de consanguinitate non potest instrumentum fieri, ut videtur.  Credo quod instrumentum illud non inducebatur directe super consanguinitate, sed indirecte forte in instrumento continebatur sic: super aliquo contractu B. et I. eius filia promiserunt aliquid facere, et sic dicebantur pater et filia, vel appellabantur in instrumento patruus et neptis.  Et sic inducebatur, et instrumentum bene poterat produci post aperturam testium semper antequam renunciatum sit vel conclusum in causa, infra, de fide instrum., cum dilectus.  Ber.

 Iuri contraria
Bene dicit iuri contraria, quia huic obiiciebatur quod testes alterius partis falsum dixerant, ut supra dixi.  Et ad falsum probandum non solum post publicationem testium, immo etiam post sententiam testes sunt admittendi, supra, de probat., licet, etiam usque ad viginti annos, infra, de except., cum venerabilis; et infra, de testib., ex tenore; et supra, de testib., sicut; et infra, de re iudic., lator; et infra, de re iudic., consanguinei.  Sic etiam instrumentum potest probari falsum, C. de contrah. et comm. stip., optimam.  Vincen. et alii dicunt quod haec consuetudo consonat iuri, quia post publicationem testium non sunt alii testes in contrarium vel ad idem inducendi, arg. supra, de testib., fraternitatis.  Et Vincen. dixit quod haec non erat decretalis.  Sed salva pace ipsius in hoc non bene dixit, quia in alio casu loquitur hic, quia agitur de falso, ut dictum est.  Nec propter hanc decretalem offenditur regula illa, qua ipse dixit quod post publicationem testium non sunt ulterius testes admittendi, quia illud locum habet quando super eodem capitulo inducuntur super quo alii inducti fuerunt, quia illud non licet nec ei qui eos induxit nec adversario, supra, de testib., fraternitatis; et in Auth de testi. § quia vero, coll. 7.  Et illa regula generaliter vera est.  Quidam tamen dicunt quod non observatur in causa matrimoniali, et ibi non possunt recipi etiam super eodem capitulo.  Et dicunt illud esse speciale in favorem matrimonii.  Arg. ad hoc infra, de spons., sicut, in fi.; infra, de cons. et affin., ex litteris.  Sed ibi testes non fuerant recepti, supra, de probat., causam matrimonii.  Et quia post sententiam audiretur, ergo multo fortius ante sententiam.  Sententia enim contra matrimonium non transit in rem iudicatam.  De hoc dicitur etiam supra, de probat., iuravit.  Hic non poterat omitti ista probatio sine periculo animae, ibi poterat omitti sine periculo, quia nullum peccatum in non contrahendo, sed in separando periculum est si non sunt consanguinei.

X 2.20.27 Praeterea

 Conscios
Sed quomodo sunt conscii nisi viderint, quia forte ab eo audierunt, quia illud dicimus scire quod ab aliis audivimus, 22. q. 5, hoc videtur.  Vel quia viderunt solum cum sola in lecto, vel nudum cum nuda, sed non viderunt eos carnaliter commisceri, infra, de praesump., tertio.  Et ideo dicit, sed de visu nihil affirmant.

 De visu
Hoc est si vidissent illos carnaliter commisceri.

 De auditu
Quia forsitan testes distabant tenui pariete a commiscentibus, audiendo eos simul commisceri sed non videbant.  Sed numquid fama in tali testimonio de auditu sufficit, ut debeant separari?  Non videtur, quia testimonium de auditu non habet locum in hoc casu, quia fama per se nihil probat, licet praesumptionem inducat, arg. infra, de eo qui cog. consang., super eo, ad fi.  Nec dicitur firmare sed potius infirmare, 4. q. 3, si testes § item saepe.  Contra videtur, quia violenta praesumptio loco probationis habetur, praecipue in hoc casu, 32. q. 1, dixit Dominus.  Et arg. ad hoc infra, de accusat., repellantur.  Solutio: intelligunt quidam hanc decretalem cum agitur ad matrimonium impediendum, puta aliquis volebat contrahere, obiiciebatur quod non poterat, quia ille cognoverat consanguineam illius cum qua contrahere volebat, quod in tali casu levis probatio sufficit unius testis vel etiam sola fama impedit, infra, de spons., praeterea 2; et infra, de cons. et affin., super eo; et supra, de testib., super eo 2, in fi.  Et improprie ponitur verbum illud accusatur in principio.  Et sic exponitur accusatur, id est, denunciatur, quia quod non est, non potest accusari, sed denunciari potest ad impediendum matrimonium, infra, de despon. impub., ad dissolvendum.  Et secundum hoc planum satis est.  Vel potest intelligi cum maritus accusat uxorem de adulterio ad tori separationem, et ipsa excipiendo accusat eum aliquam cognovisse, ut eum a sua intentione repellat, infra, de adult., intelleximus; et infra, de adult., tua; 32. q. 6, nihil iniquius.  Vel simpliciter potest intelligi cum uxor accusat maritum de adulterio ad tori separationem, dicens eum aliquam cognovisse.  Et hoc videtur verius, et utroque istorum casuum videtur satis probari adulterium per huiusmodi testimonium de auditu, quia audiebant eos commisceri iuxta tenuem parietem.  Et si fama publica consentiat et alia adminicula suffragentur, prout sequitur in littera, satis intelligitur esse probatum, quia omnia ista faciunt probationem sufficientem, infra, de praesump., litteris; et infra, de praesump., tertio.  Ex his autem omnibus iudex confirmabit motum animi sui, supra, de renunciat., in praesentia; et 4. q. 3, si testes; et ff. de testi., ob carmen § si testes.  Et est hic arg. quod quando non prosunt singula, multa collecta simul iuvant, ut in praedictis decretalibus infra, de praesump., litteris; et infra, de praesump., tertio; et supra, de probat., cum causam, ubi de hoc.  Ber.

X 2.20.28 Cum a nobis

 Canonica
Ut 6. q. 2, si tantum; et 6. q. 2, placuit; et supra, de probat., quoniam.

 Civilia
C. de recepti., ne in arbitris § sin autem; et 4. q. 3, si testes § item unius; et C. de testi., iurisiurandi.

 Unius
Sed quid si essent plures, numquid crederetur eis?  Arg. quod sic supra, de elect., cum dilectus; et infra, de accusat., cum dilectus.  In iudicio si dicant se aliquid fecisse in praeiudicium alterius partis negantis, non creditur eis, nisi quatenus constiterit legitimis documentis, supra, de probat., quoniam.  In causa vero appellationis in defectum probationis, si super his quae coram eis acta sunt inducerentur tamquam testes et iurati, ut si dubitaretur de processu, satis possent admitti, arg. praedictarum decretalium supra, de elect., cum dilectus; et infra, de accusat., cum dilectus.  Ibi creditur eis, sed super principali non, 2. q. 6, statuendum.

 Scriptum
Hic dicitur quod non statur scripturae episcopi vel iudicis, quia possit probari contrarium, nisi habeat testium subscriptionem.  Contraria signantur supra, de probat., post cessionem; et. 11. q. 3, curae; et infra, de fide instrum., scripta.  Super hoc dicas ut dictum est supra, de probat., post cessionem.  Ber.

 Scriptum
Factum non per manum tabellionis, quia potest reprobari per duos vel tres testes, quamvis adminiculo testium fulciatur, ut hic patet.  Secus esset de instrumento per manum publicam facto, ibi ad minus quatuor essent necessarii, prout notatur supra, de probat., tertio, in glossa quae incipit: sic ergo.  Vel dic, nisi testium adminiculo etc., quia si testium adminiculo fulciatur, tunc non poterit per duos vel per tres testes reprobari, sed per quatuor vel plures.  Et sic aequiparatur instrumento tabellionis manu publica facto, arg. infra, de fide instrum., si scripturam.

 Testimonia
Sic scriptura iudicis potest reprobari per testes.  Sed si publica est, aequalem vim habet cum testibus, C. de fid. instrum., in exercendis.  Et sic videtur ex eo quod dicit, nisi testium adminiculo fulciatur, quod si scriptum iudicis habet testium subscriptionem, quod non valet reprobari per testes.  Sed non est verum, quia quantumcumque authenticum sit instrumentum, potest reprobari, ut infra, de fide instrum., cum Ioannes; et C. de probation., cum precibus; et supra, de probat., tertio, ubi plene de hoc notatur.  Arg. contra infra, de praescrip., ad audientiam, ubi potius statur privilegio quam testibus.  Sed ibi ab eadem parte introducuntur privilegia et testes.  Et expone nisi, id est, quamvis.

 Sedis apostolicae auctoritate
Et ita videtur quod non requiratur subscriptio in litteris domini Papae, et quod contra eas non admittatur probatio, arg. C. de testament., omnium, nisi essent falsae.  Sed contra videtur quod in litteris domini Papae subscribunt cardinales, 12. q. 2, cum redemptor; et 35. q. 9, quod quis.  In privilegio subscribunt cardinales, in aliis litteris non subscribunt.

X 2.20.29 De testibus

 De testibus
Inducti et iurati.

 Non iurati
Hoc ideo dicit, quia cum producebantur ad probandam dilatoriam, iuraverunt super illa tantum, unde si postea petatur quod deponant super principali, non debent cogi ad idem, nec etiam sponte si vellent, quia non iuraverunt super hoc.  Unde non valent dicta eorum super illo, ff. de pet. hered., si quis libertatem § ulti.; C qui legit. pers. in iud., momentariae.  Et facit ad hoc ff. de iureiuran., si duo patroni § idem Iulianus, in fi.  Unde si testes inducti super possessione deponant super proprietate, non prodest per iura praedicta.  Et est arg. ad hoc supra, de caus. poss. et propr., pastoralis.  Sed si peteretur, ut deponerent super principali, cum inducebantur ad probandam dilatoriam, numquid sint comepllendi?  Ad hoc dicas quod si inducuntur super exceptione dilatoria, quae proponitur ante litem contestatam, tunc non debent adstringi iurare super principali, quia lite non contestata testes recipi non debent, supra, ut lite non cont., quoniam; et supra, ut lite non cont., per totum.

 Cogendi
Quia ex quo pars adversa approbat illos pro se, et contra se tenetur recipere illos, 4. q. 3, si testes § si quis testibus. Et propter connexitatem causae, infra, de don. int. vir. et uxor., de prudentia.

 Sufficiens
Ex quo sufficiens productio testium facta est, non sunt alii admittendi, ut hic patet.  Unde et quarta dilatio tunc denegaretur, infra, de testib., significaverunt.

 Publicatae
Sic patet quod attestationibus publicatis potest obiici exceptio peremptoria et probari, C. de exception., si quidem; et C. de probation., exceptionem.  Novus enim articulus est exceptio peremptoria, et ideo probari potest apertis attestationibus principalis causae, et etiam in causa appellationis, infra, de testib., ex tenore; et supra, de dolo et contu., finem; supra, de testib., fraternitatis; infra, de fide instrum., cum Ioannes; et C. de temp. appel., per hanc.  Ut si obiiciatur praescriptio vel pactum de non petendo, vel res iudicata potest etiam probari ante apertas attestationes, ut hic patet.  Istud tamen stultum reputo, quod aliquis probet peremptoriam exceptionem antequam sciat si adversarius probavit intentionem suam, quia si adversarius non probavit, non indiget aliqua exceptione.  Si probat, tunc demum potest et debet uti sua exceptione, cum sit alius articulus, C. de exception., si quidem.  Sicut vides in teste qui reprobari debet et potest post publicationem, et illa est exceptio peremptoria, infra, de testib., praesentium; et supra, de testib., ex parte.  Idem est etsi volo probare testes falsum dixisse, quia hoc possum post aperturam testium, supra, de probat., licet; et supra, de testib., series; et infra, de testib., ex tenore.  Et nota hic tres casus, in quibus testes publicatis attestationibus non recipiuntur super eodem capitulo: si renunciatum est, si sufficiens productio facta est, si publicatio sit facta.  Et hoc intellige cum idem est modus agendi, quia secus est si alio modo agatur, infra, de testib., veniens 2; et infra, de testib., cum in tua.  Item in alio si inter alias personas agatur, infra, de testib., constitutus.  In tribus tamen casibus exceptio peremptoria litem contestatam impedit: si quis eam opponere voluerit et probare, videlicet si de ipso negotio sit iudicatum, transactum, vel sit finitum, ut in concilio Lugdunensi supra, de litis contest., extravag. exceptionis peremptoriae.

X 2.20.30 Constitutus

 Constitutus
Decretalis ista loquitur de materia illa de qua loquitur infra, de concess. praeben., post electionem.  Et ex illa potest colligi casus.  Archiepiscopus Eboracensis absens concesserat archidiaconatum Richemundiae magistro Honorio capitulum Eboracense magistro Rogerio.

 Privilegii
Infra, de concess. praeben., post electionem.

 Revocatorias
Non tamen recessit de curia.

Praedictus H.
Qui litigabat cum procuratore magistri Rogerii in curia, ut sequitur statim littera.

 Archiepiscopum
Inter archiepiscopum et magistrum R. causa super hoc eodem negotio agitata erat coram aliis iudicibus, et testes fuerunt ibi recepti.  Archiepiscopus dicebat ad se pertinere collationem archidiaconatus.  R. dicebat quod pertinebat ad capitulum a quo fuerat institutus, attestationes istas petebat H. aperiri, et ideo Papa noluit eas aperire, ut sequitur in vers. nos eas aperire.  Et sic patet per hoc quod testes recepti in uno iudicio non faciunt fidem in alio, nisi inter easdem personas.  Quandoque tamen testes recepti coram arbitro valent coram iudice, arg. C. de recepti., cum antea.  Sed illud inter easdem partes secundum distinctionem illius legis C. de testi., cum apud compromissarios.

 Delegatis
A legato Apostolicae sedis, qui causam illis commisit.

 Produxisse
Super causa quae inter ipsum H. et archiepiscopum et magistrum R. vertebatur.  Ex hoc habetur quod si duo litigant super aliquo, et tertius veniat dicens se habere ius in illa re et petat se admitti, audiendus est, cum sua intersit.

 Depositis
Eo ipso quod attestationes fuerunt apud ipsum depositae, non potest ulterius alios producere, quia praesumitur didicisse testificata.  Si vero apud iudices remansissent, tunc posset alios testes producere, cum illorum attestationes non fuerunt publicatae, infra, de testib., cum causam quae § ulti., nec renunciaverat productioni testium.  Quidam supplent hic, apud eum depositis et publicatis, et sic planum est, quod verius videtur.

 Alioquin
Id est, si non fuerint ab ipso producti, et depositi apud ipsum et publicati.

 Producti
Non ab Honorio in hac causa sed ab archiepiscopo, quorum supra petiit Honorius publicationem, sed non obtinuit.  Et est arg. hic quod res inter alios acta non nocet aliis, infra, de fide instrum., inter dilectos; et infra, de re iudic., quamvis.

X 2.20.31 Praesentium

 Si quis
Scilicet contra quem producuntur testes.  Qui enim producit testes, contra personas eorum dicere non potest nec in sua causa nec in alia, nisi ex nova causa.  Sed in dicta eorum bene potest dicere, quia sibi ipsis in serie sui testimonii contradicunt, sive pro se inducti sunt in causa sive contra se in alia, 4. q. 3, si testes § si quis testibus.  Et est ratio quia cum produco testem, personam eius approbo, et ideo contra personam eius dicere non possum.  Et ideo si approbo illum pro me, et teneor recipere contra me, 19. dist., si Romanorum.  Sed quid sit dicturus ignoro, et ideo in dicta dicere possum si video quod contradicit sibi ipsi vel etiam aliis testibus meis, vel si facit pro adversario meo, est tamen arg. contra hoc in fi.  Sed quid si produxit instrumenta?  Non potest aliquid dicere contra illa, quia diligenter debuit providere instrumentum an faceret pro se vel contra se antequam produceret illud.  Sed in teste istud praevideri non potest, quia frequenter mutant ex eo quod dicunt se scire quod nesciunt, et quandoque dicunt se nescire quod scitum et econverso.  Et haec est causa quare diversae scripturae ab eadem parte prolatae invicem sibi derogant, C. de fid. instrum., scripturae.  Et hoc habes infra, de fide instrum., imputari.  Potest tamen quis dicere se nolle uti instrumento producto si arguitur falsitatis, C. de fid. instrum., si adversarius.

 In personas
Obiicere potest quis in personam testis, quod sit periurus, infamis, conspirator, inimicus, quod sit corruptus, quod sit servus, et multa alia posses super hoc invenire exempla.  De hoc melius dicitur infra, de testib., testimonium.  Ber.

 Iuramento
Iuramentum est hic legitima probatio, quia quilibet praesumitur bonus nisi probetur malus, supra, de scrutin., ex parte; et infra, de praesump., dudum; et C. qui milit. poss., super servis, lib. 12.  Sic etiam conscientia vel fides probatur per iuramentum, infra, de sent. excom., si vero aliquis.  Sic infra, de except., pastoralis.  Item per solum iuramentum probatur amissio rerum, supra, de his quae vi met. caus. fi., super eo.  Et quod hic dicit de iuramento isto praestando locum habet in causis, ubi de calumnia non iuratur sed de veritate dicenda.  Quod in his causis praestari debet habes supra, de elect., dudum ecclesia; et infra, de iureiur., ex litteris.  Et ita iuramentum de veritate dicenda non excludit sacramentum de calumnia super emergenti exceptione, ut hic patet, et supra, de elect., cum dilectus; et supra, de restit. spol., litteras.  Si vero iuratum esset de calumnia, non est aliud iuramentum postea praestandum, C. de iureiuran., authen. hoc sacramentum; et in Auth. de his qui ingred. ad appel. § ulti., coll. 5, ubi hoc expressum est ad fi., unde sumpta fuit authentica.  Quidam dicunt quod in qualibet causa hoc iuramentum est praestandum, sive iuramentum sit de calumnia sive de veritate dicenda, et est speciale.  Et surgit hoc ex quadam praesumptione, quia cum nihil dixerit contra testes, cum producebantur testes, et postea cum publicantur, quodammodo videbantur approbare testes, unde postea per sacramentum tollitur illa praesumptio.  Simile infra, de testib., non debet; et infra, de except., pastoralis.  Sed ibi non credo quod sufficeret praemittere protestationem, licet sufficiebat hic.  Sed quod prius dixi verius credo, ut dixerunt Tanc. et Gott. et Vincen. olim, sed modo mutatur, ut dicitur.  Et quod locum habeat tantum haec decretalis, ubi de calumnia non iuratur.  Arg. optimum probatur ff. de poe., sanctio legum, ubi dicitur cum nova lex statuitur, ad eas species pertinere non videtur, quibus ipsa lege poena specialiter adita est.  Nec versimile est delictum unum eadem lege variis aestimationibus coerceri.  Et ex praesumptione praedicta statutum fuit, ut post publicationem iuretur quod ex malitia non procedat, cum protestatio non processerit.  Et hoc ubi de calumnia nisi per iuramentum.

 Didicerit
Hoc difficile est probare nisi per iuramentum.  Sic infra, de except., pastoralis.  Et sufficit hoc iuramentum sicut in proximo casu.

 Protestatus
Per hanc protestationem videtur quod noluit fidem adhibere dictis illorum testium contra se.  Non ergo debet habere pro se, 19. dist., si Romanorum; et 3. q. 8 § cuius in agendo, infra, de censib., cum olim; C. de solut., cum pro pecunia.  Sic C. ad leg. Corn. de fals., qui falsas; et ff. de inoffic. testam., Papinianus § meminisse; et C. de his quib. ut indign., alia.  Et est absurdum redire ad hoc cui renunciatum est, C. de reb. credit., si quis iusirandum.  Sic econverso semel probatum reprobare non possum, 8. q. 2, dilectissimi; ff. de negot. gest., Pomponius; ff. de adulter., si uxor; infra, de iureiur., quemadmodum.  Sed non videtur quod intellectus talis probabilis sit, quia licet reprobem personam, non ideo videor reprobare dictum, sicut econverso licet approbem personam, non tamen approbo dicta, 4. q. 3, si testes § si quis testibus.  Et propterea sola protestatio si amplius non sit processum, non obest, quia licitum est desistere quandocumque ante sententiam, ut dicunt iura praedicta, scilicet C. ad leg. Corn. de fals., qui falsas; et ff. de inoffic. testam., Papinianus § meminisse; et C. de his quib. ut indign., alia.  Et ita sola protestatio non nocet, si non fuit processum ad actum, quin credatur si pro ipso dixerint.  Et si processum fuit ad reprobationem et non obtinuit, si dixit pro ipso, non prodest.  Et expone de facili non credatur, id est, nullo modo credatur.  Simile 2. q. 6, biduum, vers. si adversarius, ubi habes: difficile est ut hoc audiatur, id est, nullo modo audiatur, C. ad leg. Corn. de fals., imperator; et 47. dist., quantumlibet; et 1. q. 1, principatus.  Vel intellige quod dicit, de facili non credatur quando ab initio antequam deponeret, protestatus fuit quod licitum esset in personas obiicere.  Tunc enim praesumptio est contra testem, quod criminum timore aliquid dixerit pro ipso, ne postea obiiceretur ei crimen.  Et tunc si dicit aliquid pro ipso, de facili non credatur, nisi habito respectu ad qualitatem personae ipsius testis, ut puta si est talis, et ita honestus quod propter hoc nulla suspicio est contra ipsum, quod aliquid diceret timore alicuius criminis, tunc creditur ei.  Si vero sit suspecta persona, ut timore illo praesumptio sit contra illum, tunc non creditur ei, vel de facili non credatur sine aliis adminiculis, sed cum illis bene creditur.  Et sic dupliciter potest intelligi quod dicit: de facili non credatur.  Ber.

X 2.20.32 In nostra

 Adversa
Super contrarietate testium ita distingue: si unus testis contradicit sibi expresse, non valet, 3. q. 9, pura; 23. q. 7, quod autem; infra, de appell., sollicitudinem; C. de liber. caus., cum precum; et supra, de probat., licet, nisi incontinenti hoc fecerit corrigendo dictum suum, infra, de testibus cog., praeterea.  Idem videtur si testis pro parte dicit falsum, ut in nullo valeat dictum suum, 9. dist., si ad scripturas; et 4. q. 3, si testes § qui falso.  Vel varie, et supra, de caus. poss. et propr., cum ecclesia; et 3. q. 9, pura.  Si vero unus testis contradicit pluribus, talis contrarietas non obstat, quia dictum unius testis non probat aliquid, 33. q. 2, admonere; et supra, de testib., veniens 1; et supra, de testib., licet universis.  Nisi forte contradicat pluribus testibus cum quibus est scriptus in aliquo instrumento, ff. quemad. test. ap., omnibus, in fi.  Si vero plures testes contradicant pluribus, si sunt omnes ex eadem parte, dicunt quidam quod non valent, arg. infra, de probat., licet.  Sicut contingit in diversis scripturis, infra, de fide instrum., imputari; C. de fid. instrum., diversae scripturae.  Si autem contradicant testibus alterius partis, valet testimonium plurium.  Sed hoc non placet, licet etiam testes inducti ex eadem parte contradicant sibi, non tamen succumbunt talia testimonia, licet ita sit in instrumentis, quia testes non potuerunt praevidere, ut dixi supra, de testib., praesentium.  Dicas quod si testes contradicant testibus sive ex eadem parte sive ex adversa, primo concordabit iudex contrarietatem illam si potest, arg. supra, de testib., cum tu; et de poen. dist. 1, periculosae; infra de verb. sign., nihil obstat; et 11. q. 3, antecessor; et supra, de consuet., cum dilectus.  Nisi manifesta sit contrarietas, 3. q. 9, nihilominus; 35. q. 6, de parentela.  Et si manifesta sit contrarietas, valet testimonium plurium, nisi ex altera parte tanta sit dignitas, ut merito debeat praeiudicare numero, ut hic inferius dicitur, vel nisi versimiliora loquantur et plura probent, 4. q. 3, si testes; et supra, de probat., licet, vers. fi.  Si vero testes ex utraque parte omnino sint pares, pro reo fertur sententia, supra, de probat., ex litteris; et infra, de fide instrum., inter dilectos, in fi.  Nisi in quatuor casibus: in causa matrimoniali, liberali, et dote et testamento, ff. de re iud., inter pares; et infra, de re iudic., duobus, ubi habes illos quatuor casus, supra, de probat., ex litteris; et 33. q. 1, si quis acceperit; et ff. de inoffic. testam., si pars.  Si autem neuter possideret, sed uterque petit rem ab alio, scilicet a tertio si probationes sint hinc inde omnino pares, res dividatur si potest, arg. infra, de praesump., afferte.  Si res est indivisibili, iudex potest gratificari cui vult, arg. infra, de paroch., si episcopus; et infra, de iure patron., cum autem; et 63. dist., si forte.  Vel dividatur res sorte, 26. q. 2, sors; et ff. de iud., sed cum ambo.  Si vero testes contradicunt instrumento, aut contradicunt instrumento in quo scripti sunt, aut alii in quo scripti non sunt.  Si contradicunt instrumento in quo scripti sunt, praevalent testes instrumento, supra, de probat., tertio.  Et arg. ad hoc ff. quemad. test. ap., omnibus, in fi.; et in Auth. de fid. instrum. § si vero aliquid.  Si vero contradicant instrumento in quo non sunt scripti, sic ut supra, de probat., tertio.  Sed quid ubi duo petunt eandem uxorem, et aequaliter probant?  Videtur quod detur ei cui consentit, C. de nupt., viduae; et 1. q. 7, sancimus.  Si autem non vult consentire in aliquem, detur ditiori et meliori si aeque sint per omnia pares forte alteri detur per iura praedicta, 21. dist., cleros.  Si vero testes inducti sunt iam ad probandum aliquem articulum, et alii postmodum inducuntur in contrarium indirecte, statur secundis, infra, de testib., ex tenore; et infra, de testib., series; et arg. C. de contrah. et comm. stip., optimam.  Sed hoc intelligo verum quando secundi sunt plures et meliores.  Et si aequales numero, recurratur ad dignitatem ut hic, alias staretur potius primis, quia potius praesumitur subornatio in secundis quam in primis.  Ber.

 Motum
Supra, de renunciat., in praesentia; et 4. q. 3, si testes; et supra, de testib., praeterea.

 Pro archidiacono
Supra, de testib., cum tu, arg. contra.  Ibi praesumitur quod utraque pars verum dixit, quia illa dicta simul poterant esse vera, hic vero non.  Ideoque recte statur maiori parte.

 Praeferenda
Vel saltem coaequanda, quia tunc iudicabitur pro reo, ut dictum est in prima notula.  Quod hic dicitur recurrendum est ad dignitatem personarum, ut auctoritas praeferatur multitudini, ex altera parte intelligitur quando numerus in modicum excedit, supra, de elect., ecclesia vestra 2.  Si enim multum excederet, tunc praefertur numerus.  Arg. contra supra, de elect., dudum ad audientiam.  Simile 19. dist., in canonicis.  Sed in qua quantitate praeferemus auctoritatem vel numerum?  Istud erit in arbitrio iudicis discreti aequitate inspecta, quia declarari vel regula de facili dari non posset, ff. de diver. temp. praescr., de accessionibus.

X 2.20.33 Tam litteris

 De auditu
Sic ergo testimonium de auditu tantum cum fama non facit fidem, infra, de accusat., inquisitionis § quaesivisti; et infra, de eo qui cog. consang., super eo.  Arg. contra supra, de testib., praeterea, ubi creditur testimonio de auditu cum fama; et 32. q. 1, dixit.  Sed loquitur ibi de praesumptione violenta, et ibi speciale est in eo casu, alias non sufficit. Sed haec fama purgationem inducit, ut in decretali infra, de accusat., inquisitionis, et hic ut patet inferius.

 Probata
Nota quod in causa criminali etiam civiliter mota, licet actor habeat praesumptionem pro se, non tamen defertur ei iuramentum, immo locum habet regula actore non probante reus absolvitur, C. de edend., qui accusare.  Tamen si infamatus est, ex hoc debet inde se purgare.  In civili aliud, quia si actor habet bonam praesumptionem pro se habito respectu ad qualitatem personae et causae, defertur ei iuramentum, infra, de iureiur., iuramentum; et C. de testi., in bonae.

 Soli
Id est, singulares, et ideo non valent, supra, de probat., licet; et supra, de elect., bonae 1; et supra, de elect., cum dilectus.

 Tales
Forte criminosi vel malae opinionis.  Unde eis non creditur, 2. q. 7, testes.

 Cum vidua
Corrupta, alias non obesset, 34. dist., Valentino.  Et quod cognovisset eam si corrupta esset, supra, de bigam., debitum.  Et intellige quod contraxit in sacris, alias notam criminis non contraxisset, quia tunc non esset crimen contrahere cum vidua, sed irregularitas quaedam, quae repellit a promotione, ut supra, de bigam., ut bigami; supra, de bigam., super eo; et supra, de bigam., de bigamis, quod videtur potius hic fuisse.

 Feminas
Nota quod cum opponitur crimen sive irregularitas in modum exceptionis contra clericum civiliter, indifferenter admittuntur laici et feminae, ut hic patet, sicut in denunciatione, supra, de testib., quoniam.  Quia licet agitur de crimine, non agitur criminaliter, ut in capitulo supra, de testib., quoniam.  Unde procurator potest intervenire, infra, de accusat., super his, in fi.  Alias mulier non admittitur in crimine, 33. q. 5, mulierem; et infra, de verb. sign., forus § ulti.; et 15. q. 3, ex eo.  Nec in testamento admittitur, Inst. de testam. ordin. § testes, vers. sed neque mulier.  Item aliud contra supra, de testib., de caetero; et infra, de accusat., meminimus; et infra, de accusat., cum P; 2. q. 7, laicos; et 2. q. 7, ipsi Apostoli; et 2. q. 7, testes.  Et haec omnia contraria loquuntur cum criminaliter agitur.

 Excommunicantes
Videtur quod testes compelli possunt ubi odiosa proponitur exceptio, arg. supra, de elect., cum dilectus, ubi electores compelluntur detegere fraudem.  Sed hic nihil dicitur de testibus, sed de impedientibus testes, et ideo dicas quod non debent compelli.  Super hoc dic ut notatur infra, de testibus cog., dilectorum, ubi de hoc in fi. notulae.  Et dixi infra, de accusat., super his, in quadam notula quae incipit: et tamen, ubi de hoc.

 Purgationem
Arg. pro illis qui dicunt semper accusato indicendam purgationem, quod non est verum nisi ex hoc infamatus fuisset, 6. q. 5, quod autem; et 2. q. 5, presbyter.

 Non fuisse consciam
Sed qualiter hoc potuit constare cum singuli essent in suis testimoniis singulares, supra, de elect., cum dilectus; et supra, de elect., bonae 1; et infra, de accusat., cum dilectus, in fi.?  Solutio: bene potuit constare probando absentiam fratrum tempore contento in litteris, infra, de his quae fi. a prael., quanto; et infra, de testib., ex tenore.  Vel quotiens fiebat mentio in capitulo de hoc facto, nulla fuit habita mentio de talibus litteris, supra, de probat., tertio; arg. C. ad leg. Corn. de fals., qui veluti.  Nota ergo qualiter puniendi sunt qui praeter conscientiam capituli huiusmodi litteras nomine capituli scribunt, quia tamquam falsarii puniuntur, infra, de his quae fi. a prael., quanto.

X 2.20.34 Cum olim

 Menensis
Ista ecclesia Menensis, quae alias dicitur sancti David, olim fuit archiepiscopalis, sicut appareat per privilegium ipsius ecclesiae, quam Cantuariensis archiepiscopus tenet pro suffraganea ecclesiae suae.  Archidiaconus ipsius ecclesiae super statu seu libertate illius movit quaestionem archiepiscopo Cantuariensi dicens eam liberam esse.  Et per consequens debet esse metropolis super cunctis ecclesiis Vualliae.  Hoc dicit Tanc., qui factum novit.

 Per exceptionem
Forte obiiciebatur ei, quod non habebat mandatum, et sine litteris sui capituli et episcopi non erat audiendus, ut supra, de procurat., alia.  Sed non est verum in hoc casu, quia quilibet alius etiam minor potest prosequi iniuriam ecclesiae suae, ne trahatur in peiorem statum, 12. q. 2, non liceat.  Etiam aliis contradicentibus, ff. de liber. caus., si quando; ff. de liber. caus., quoniam; et ff. de liber. caus., amplius.  Licet alias coniuncta persona repellatur, si agat contra voluntatem aliorum, ff. de procur., Pomponius § ulti.  Sed hic non est ita, nam quilibet agere tenetur pro ecclesia, 2. q. 7, quapropter; et 5. q. 5, non vos.  Et sic unus iuste resistit omnibus, 31. dist., Nicaena; et infra, de his quae fi. a maior. par. cap., cum in cunctis.  Arg. contra ff. qui et a quib. man. lib., si quis hac lege § quotiens.  Et ita intellige de alia exceptione, puta rei iudicatae, vel quia esset excommunicatus vel aliam consimilem.  Io.  Item arg. est hic quod exceptio peremptoria ante litem contestatam potest obiici et probari, et sic repellitur actor ab agendo, quod verum est in tribus casibus, supra, de litis contest., extravag. exceptionis peremptoriae, in concilio Lugdunensi.

 Valetudinarios
Sic supra, ut lite non cont., quoniam, 1. resp.

 Recepturae
Sic videtur quod contra contumacem possit procedi usque ad sententiam etiam lite non contestata.  Si haec est vera littera, et loquitur de diffinitiva.  Sic non solum senes, sed omnes indifferenter sunt recipiendi.  Et hoc videtur satis littera, testes maxime senes, et sic illud maxime proprie ponitur.  Et sic est iste unus casus in quo favore libertatis recipiuntur testes lite non contestata et sententia proferetur, sicut contingit in electione praelati vel matrimonio carnali, supra, ut lite non cont., quoniam § porro.  Et est arg. ad hoc C. de ing. manum., diffamari.  Et sic intelligebat Tanc.  Alii exponunt istam litteram sententiam, id est, interlocutoriam, scilicet de missione in possessionem, si altera pars non venerit, vel si partes venerint, litem primo contestabuntur.  Sed prima lectura ex ipsa patet littera.  Nam si Papa vellet intellexisse de interlocutoria, de ea mentionem fecisset, infra, de decim., ad audientiam; et supra, de translat., inter corporalia.  Sed multum videtur obstare huic, cum dicit senes et valetudinarii, cum illi consueverunt recipi lite non contestata, ut in capitulo supra, ut lite non cont., quoniam.  Unde si Papa intelligebat quod in casu isto possint recipi lite non contestata ex parte actoris, simpliciter dicere debuit: recipiatis testes quos archidiaconus duxerit producendos, secundum quod praecepit in casu consimili, cum actor absens est contumaciter, et reus praesens, supra, de dolo et contu., causam quae.  Ideoque videtur quod loquatur hic de sententia interlocutoria, et testes senes et valetudinarii recipiantur, ne copia subtrahatur probationum ex eorum defectu, ut supra, ut lite non cont., quoniam.  Et secundum hoc dicit maxime, id est, tantum.  Vel dic ut dixit Tanc.  Et hoc potest intelligi ex eo quod dicit maxime, quod verbum non fuit in antiqua compilatione, et quia non recipiuntur testes lite non contestata, cum fit missio in possessionem propter contumaciam, sed summatim examinato negotio fit missio, supra, ut lite non cont., quoniam § in aliis; et supra, ut lite non cont., quoniam § quod si.  Ber.

X 2.20.35 Ex tenore

 Cognitam
Et sic inductum fuit matrimonium praesumptum, infra, de cond. appos., de illis, contra quam praesumptionem non admittitur probatio in contrarium, infra, de spons., is qui.

 Inficiabatur
Et ita per narrationem et responsionem facta est contestatio litis, supra, de elect., dudum ecclesia; et supra, de litis contest., olim; et C. de lit. contest., res.

 Adiiciens
In modum exceptionis.  Sic supra, de ord. cognit., intelleximus.  Et ex istis verbis debes instrui qualiter debeas respondere et sub qua forma, quia sic excipiendo non confiteris, infra, de except., cum venerabilis, ubi de hoc; et ff. de exception., non utique; et infra, de except., venerabilem.

 Tunc viventem
Ille allegabat turpitudinem suam, unde non debuit audiri, infra, de dona., inter dilectos; et infra, de concess. praeben., cum super; et supra, de confess., cum super.  Sed in casu isto et in quolibet, ubi vertitur periculum animae, auditur allegans turpitudinem suam, supra, de testib., sicut; et infra, de re iudic., lator; et infra, de re iudic., consanguinei.  Et in causa liberali auditur aliquis confitens turpitudinem suam, scilicet se vendidisse filium ingenuum, C. de liber. caus., rem quidem.  Vincen.  Item ex eo quod dicit tunc viventem, patet quod haec non poterat esse uxor, sed si prima esset defuncta, et haec sciebat illum aliam habere antequam contraxit cum eo, eam postea habere non posset, infra, de eo qui dux. in matr. quam pol. per adult., super hoc; et infra, de eo qui dux. in matr. quam pol. per adult., ex litterarum; et infra, de eo qui dux. in matr. quam pol. per adult., cum haberet.  Si vero credebat eum esse solutum quando contraxit cum eo, bene posset eum habere, infra, de eo qui dux. in matr. quam pol. per adult., propositum; et infra, de eo qui dux. in matr. quam pol. per adult., veniens.  Ber.

 Admittendos
Hic habes expresse quod post publicationem testium, etiam in eadem instantia iudicis testes recipiuntur super novo articulo vel exceptione, supra, de testib., de testibus, ubi de hoc; et supra, de testib., series; et C. de exception., si quidem; C. de probation., exceptionem; et infra, de except., denique.  Super veteri vero non sunt recipiendi, supra, de testib., fraternitatis, ubi de hoc.  Sed certe licitum est mulieri probare absentiam viri, ergo et eodem modo licitum est viro probare praesentiam, quia mos utrique gerendus est, ff. de probation., circa eum, quia non debet actori licere quod reo non liceat, ff. de regul. iur., non debet.  Et ita est arg. quod postquam didici testificata, non possum inducere testes super eodem articulo.  Sed alius est modus inducendi, et ad aliud nunc quam primo, infra, de testib., veniens 2; et infra, de testib., cum in tua.

X 2.20.36 Significaverunt

 Intentarunt
Quod eis licuit, supra, de caus. poss. et propr., pastoralis; et ff. de vi et de vi arm., cum fundum § ulti.; et ff. de acq. poss., naturaliter § nihil.

 Ea ratione
Haec ratio bona erat, quia interdictum unde vi datur heredi et bonorum possessori, ff. de vi et de vi arm., praetor ait § interdictum hoc, in fi.  Et datur in heredem in id quod ad eum pervenit, ff. de vi et de vi arm., praetor ait § penulti; et ff. de vi et de vi arm., dolove; et 16. q. 6, si episcopum.  Et intellige quod datur contra heredem iuris, C. ex delict. defunct., post litis.  Non autem contra heredem rei, quia non omnis ad quem res pervenit, tenetur interdicto unde vi, supra, de restit. spol., cum ad sedem; et ff. de vi et de vi arm., cum a te.  Si tamen scienter rem illam recepit a deiectore, tenetur, supra, de restit. spol., saepe.  Vincen.

 Deberet
Monachis petentibus quartam productionem testium, cum solemnitate legali super iudicio possessorio, quam cum iudices denegarunt, monachi appellarunt ab interlocutoria contra eos lata, ut infra patet.

 Solemnitate
Quam habes infra, de testib., ultra; et in Auth de testi. § quia vero, coll. 7.

 Infra decem dies
Idem tempus datur ad appellandum a diffinitiva, 2. q. 6, anteriorum.  Et sic patet quod infra decem dies debet appellari ab interlocutoria, supra, de elect., cum dilectus.  Alias transit in rem iudicatam, ut ibi dicitur, idem etiam tempus datur ad supplicandum, C. de precib. imper. offer., authen. quae supplicatio.  Vincen.

 Effraenatam
Nota novitatem iuris, sed ratio est antiqua.  Sic infra, de testib., cum causam quae; et ff. de testi., testimoniorum, in fi.  Et ex eadem causa posset iudex denegare tertiam et etiam secundam.  Simile ff. de iud., nonnumquam; 24. q. 3, de illicita; et supra, de dolo et contu., cum dilecti.  Ex quo eadem subest causa in secunda sive in tertia, ut in quarta.  Idem servandum est hinc inde, supra, de translat., inter corporalia.  Vel si infra certum tempus causa deberet terminari, supra, de offi. deleg., de causis.  Vincen.

 In probatione
Scilicet quod non probent se appellasse infra decem dies ex causa praemissa.

 Condemnantes
Et sic patet quod appellans iniuste condemnandus est in expensis alteri parti, et istud generale est, 2. q. 6, omnino; et infra, de appell., ut debitus.  Et quod remitti debet ad eundem iudicem a quo appellavit, ut dicit in illa decretali infra, de appell., ut debitus; et infra, de appell., cum in ecclesia.  Sed quare secundum iura praedicta non remittuntur partes ad priores iudices si apparuerit monachos frustratorie appellasse?  Hoc ideo contingit, quia priores iudices retulerunt negotium domino Papae, et ita desierunt esse iudices per relationem, ut supra, de offi. legat., licet, in princ.; et C. de relat., si quis; et C. de relat., super delictis, et ut patet ex principio capituli.  Quid iuris sit de huiusmodi expensis dictum est plene supra, de dolo et contu., finem.  Ber.

 Liquere
Non videtur quod plene liqueat nisi postquam renunciatum fuerit et conclusum, cum ante renunciationem possint partes adhuc producere testes super novo articulo et instrumenta, arg. supra, de elect., dudum ecclesia; et infra, de fide instrum., cum dilectus.

 Recursum
Sed esto quod moniales obtineant in possessione, ergo habebunt rem cum fructibus a tempore deiectionis, supra, de restit. spol., gravis; et ff. de vi et de vi arm., praetor ait § qui vi deiectus est.  Sed pone quod monachi obtineant postea in petitorio, ergo habebunt rem cum fructibus a tempore litis contestatae super proprietate.  Et imputent sibi moniales quod primo intentarunt iudicium proprietatis, quia litis contestatio exaequat omnes possessores, et per litis contestationem fiunt malae fidei possessores, et ideo fructus post litis contestationem omnes restituendi sunt cum ipsa re, C. de rei vend., certum est; et ff. de pet. hered., sed et si lege § si ante litem.  Sed forte inspicitur litis contestationem de novo facta super proprietate, et quia moniales primo conveniebant, modo conveniuntur.  Et hoc verum est secundum legistas, qui dicunt quod ex toto renunciatur iudicio proprietatis antequam admittatur ad possessorium.  Secundum iura canonica non renunciatur iudicio proprietatis, ut hic dicit, quia postea debent procedere in iudicio proprietatis.  Sed secundum hoc videtur quod fecerunt sibi praeiudicium circa fructus perceptos, et post litis contestationem super proprietate, si monachi postea obtineant in iudicio proprietatis.  Io.

X 2.20.37 Cum causam

 In personas
Sed cum exceptio quae opponitur in personas testium, debeat reservari in tempus disputationis post publicationem testium, ut supra, de testib., praesentium, quare Papa dicit quod statim hoc faciant.  Ideo fecit, ne differatur negotium, quia praesumptio erat contra Faventinos, ne causa protrahendi negotium obiicerent in personas testium post publicationem.  Unde Papa voluit super hoc providere, et ideo non fuerunt admissi ad hoc, supra, de probat., licet.  In casu tamen statim admittitur ad probandum.  Unde cum dicitur quod ille sit odiosus ex criminali causa, statim debet hoc probare, C. de testi., authen. si dicatur.  Si ex levi causa vel pecuniaria odiosus dicitur, recipiatur eius dictum, et in tempus disputationis reservetur huiusmodi quaestio, ut ibidem dicitur in Auth de testi. § si vero, coll. 7.  Item et in alio casu cum obiicitur testi quod sit servus, si dicat se liberum non debet admitti, nisi prius ostendam chartam suae manumissionis, C. de testi., authen. si testis servilis.  Arg. contra quod statim debeat audiri qui obiicit crimen testi supra, de testib., ex parte.

 Procures
Sigillatim per se, alias non valerent eorum dicta, infra, de testib., venerabili; et infra, de accusat., inquisitionis § 1; et supra, de elect., quia propter; arg. C. de testi., nullum.  Ber.

 Circumstantiis
Alias non pervenitur ad veritatem, 23. q. 8, occidit, an scilicet lucri gratia vel inimicitiarum testificentur, et de aliis circumstantiis de quibus traditur ff. de testi., testium; et 4. q. 3, si testes.  Ber.

 De causis
Causam enim scientiae debet quaerere iudex, quam si non reddiderit, non valebit dictum testis, 4. q. 3, si testes § solam; et 24. q. 3, si habes; et in Auth de testi. § licet dudum, coll. 7.  Si vero iudex non quaesierit, et testes simpliciter dixerint se scire, valebit, infra, de re iudic., sicut, ubi de hoc; et ff. de novi operis nunc., de pupillo § qui nunciat, in fi.  Et de personis ipsorum testium an sint honesti, 4. q. 3 § 2.  Sed numquid testis tenetur respondere an sit criminosus, periurus, vel talis qui non possit testificari?  Et videtur quod sic, quia istae sunt circumstantiae de quibus quaeritur, ff. de testi., testium; et 4. q. 3, si testes.  Et quia testis in causa criminali et ordinandus aequiparantur, 2. q. 7, ipsi Apostoli; et 2. q. 7, testes.  Sed ordinandus tenetur dicere crimen suum, 50. dist., ex poenitentibus; et 24. dist., si quis.  Optimum arg. infra, de except., denique.  Sed contrarium non invenitur, ergo stabimus legibus praedictis.  Quod enim non mutatur, quare stare prohibetur, C. de testament., sancimus.  Sed contra videtur, quod non teneatur respondere, quia nemo tenetur prodere se, de poen. dist. 1, non tibi dico.  Haec auctoritas loquitur de eo qui in iudicio animae confitetur, et ille non tenetur crimen suum occultum publice confiteri.  Quid ergo dicemus?  Satis potest dici quod debet respondere saltem ad ea de quibus traditur 4. q. 3, si testes; et ff. de testi., testium.  Et optimum arg. infra, de accusat., inquisitionis § 1, etsi de aliis interrogentur.  Et satis videtur honestum, quod non interrogentur nisi de his de quibus fit mentio in legibus praedictis, quia talia non sunt amplianda sed restringenda.  Praeterea testes debent cognoscere litigantium personas a quibus et contra quos inducuntur quando agitur de contractibus, aliter non videtur quod possint congrue testificari, arg. in Auth de testi. § 1, coll. 7; et in Auth. de fid. instrum. § si quis igitur, circa princ., coll. 6; C. de iure delib., scimus § sin autem dubius, in fi.  Et si dubitetur an testes cognoscant contrahentes vel litigantes, exhibendi sunt ipsis testibus ut eos cognoscant et in eadem forma in qua esse consueverunt, quia mutata forma et substantia quasi mutata videtur, ff. ad exhib., Iulianus§ sed et si quis.  Istud frequenter fit, praecipue ubi factum suspectum praesumitur.

 Loco
Exemplo Danielis.

 Tempore
Quia si versi sunt, sive in loco sive in tempore, non valet eorum dictum, 3. q. 9, nihilominus.  Nec intellige de tempore, id est, de qualitate temporis nisi esset suspectus testis, vel ex tempore, id est, ex mora.  Et ex hoc etiam redditur testimonium suspectum, 4. q. 3, si testes § item in testibus considerandum est.  Cum enim testis praesumitur suspectus, quibuscumque modis potest inquirenda est veritas, arg. 30. q. 5, iudicantem; et 35. q. 9, grave; et C. de edend., is apud quem, in fi.  Iudex ergo discretus in omnibus istis et aliis per quae possit veritas melius perscrutari debet interrogare.  Aliter enim ad veritatem non possumus pervenire, 23. q. 8, occidit.

 Testes autem
Clausula ista non recipit omnia superiora, quia testes illi qui inducuntur super criminibus non compelluntur, infra, de testibus cog., dilectorum, ubi de hoc.

 Compellas
Per excommunicationem, supra, de testib., tam litteris.  Et hoc bene potest, quia praestat impedimentum causae, et quia iurisdictio ad omnia extenditur, sine quibus causa expediri non potest, supra, de offi. deleg., praeterea; et supra, de offi. deleg., prudentiam § sexta, ad fi.; et supra, de offi. deleg., quia quaesitum; et supra, de offi. deleg., suspicionis; et supra, de testib., tam litteris; et ff. de iuris., cui iurisdictio.  Et si nullo modo potest compelli, et ita testes non possunt inde dicere veritatem, quid erit?  Videtur quod debet haberi pro producto ac si deposuisset contra illum qui fecit illum impediri vel consentit, quia si vellet prohibere ne taliter impediretur, bene posset, infra, de testib., constitutis 1; arg. 3. q. 7, infames, vers. si quis adeo.  Arg. contra 1. q. 4, quia praesulatus.

 Effraenatam
Sic supra, de testib., significaverunt; et ff. de testi., testimoniorum, in fi.  Et sic ultra quadraginta dicitur esse effraenata multitudo, sic infra, de cleri. excom., latores.  Sed hoc potius consideratur secundum magnitudinem causae et personarum qualitatem.  Nam quandoque viginti tres millia dicuntur pauci, 45. dist., disciplina.

 Voluerint
Haec littera potest intelligi secundum distinctionem illius legis C. de testi., cum apud compromissarios; infra, de testib., praesentata.  Vel dic ut dicebat Io. et Laur. quod quamdiu attestationes sunt clausae, possunt adhuc idem testes iterato induci, ut addant, quia forte tunc non habebant omnia in memoria, in Auth de testi. § quia vero multi, coll. 7; et arg. ff. de quaest., repeti.  Vel ut corrigant errorem suum.  Sed illud non credo, quia hoc debent facere incontinenti, et non ex intervallo, infra, de testibus cog., praeterea, in fi.  Et arg. ad hoc 35. q. 6, de parentela, in vers. discordasse.  Sed si quis testis secundo inductus dicat contrarium eius quod primo dixit, tunc dictum suum non valet nec creditur ei, arg. infra, de testib., cum in tua; infra, de appell., sollicitudinem, in fi.  Nisi forte ita esset quod primae attestationes non valuissent, puta ab eo receptae qui nullam habebat iurisdictionem, vel potius quia pro non scriptis debent haberi nec debent publicari, sed potius incidi, ff. quib. mod. pig. vel hyp. sol., debitoris, in fi.

X 2.20.38 Veniens ad Apostolicam

 Veniens
De hac materia loquitur infra, de appell., constitutus.

 Appellationem
Bene allegabant isti procuratores si hoc probare possent, scilicet quod contra iustitiam, quia executio per hoc suspenditur.  Sic si obiiciatur quaestio falsitatis, C. si ex fals. inst. vel test., iudicati.  Laur.

 Noluerit
Quia dicebat quod erant constituti procuratores ab excommunicatis, ut patet in integra.

 Audiendus
Sententia lata inter me et te non est executioni mandanda, si ius alterius partis laeditur, infra, de re iudic., cum super; et supra, de offi. deleg., super eo; et ff. de appellat., a sententia.  Laur.

 Incontinenti
Nota sententiam executioni mandandam nisi statim probetur exceptio, supra, de restit. spol., litteras; C. de compensat., compensationes, in fi.; et C. de ordi. cog., si quando § ulti.  Simile infra, de re iudic., cum super.

 Fundaret
Quod debet audiri contra illam sententiam, quae lata erat pro archidiacono.

 In articulo
Ad quem probandum fuit admissus, scilicet quod sua interest.

 Vellet
Quia ad hoc cogi non poterat, cum ad aliud probandum fuissent inducti, infra, de testib., cum causa quae; et arg. supra, de testib., constitutus; infra, de testib., cum in tua.  Ex consensu tamen partium valuissent, arg. C. de testi., cum apud compromissarios.

 Utraque pars
Sed quare necesse habet iste P. contra sententiam illam inducere testes, cum illa sententia ei non debeat obesse, quia res inter alios acta aliis obesse non debet, infra, de fide instrum., inter dilectos; et infra, de re iudic., quamvis.  Respondet quia de hoc agebatur antequam sententia ei praeiudicasset, qui sciebat rem ad se pertinentem tractari, quia si primo sibi actio eius rei competebat, et permisit sequentem agere, praeiudicium sibi fecit, infra, de re iudic., quamvis; ff. de re iud., saepe.  Quia hoc ipso tacite renunciare videtur iuri suo, infra, de his quae fi. a maior. par. cap., ex ore.  Quia quam cito scivit causam illam tractari, statim debuit contradicere et se opponere.  Quod cum non fecerit, praesumitur consentire, arg. supra, de offi. deleg., cum olim abbas; et 54. dist., si servus; et infra, qui matrim. acc. poss., insuper.  Secus si nescivisset causam agi, arg. ff. de accusation., si cui § hisdem.  Praeterea adhuc iidem vel alii testes super hoc sunt admittendi.  Et ita super eodem articulo et inter easdem personas testibus publicatis iidem vel alii testes iterum recipiuntur.  Unde contra supra, de testib., fraternitatis, cum suis concordantiis.  Sed iam solutum est, quia illud contingit propter diversum modum agendi, infra, de testib., cum in tua; et infra, de testib., cum causa quae.  Sed si illi etiam qui primo inducti fuerunt, contrarium dicunt in secundo iudicio, quid erit?  Non credo valere dictum eorum, licet aliud sit iudicium, et alius modus agendi, infra, de testib., cum in tua; et infra, de praesump., litteras; supra, de probat., per tuas.

 Canonicos
Quae enim in capitulo fiunt per alios probari non possunt, cum alii ad capitulum non vocentur.  Sic et quae domi fiunt, per alios non de facili explorantur, C. de repud., consensu § super plagiis; C. de quaest., interrogari; ff. de Sil., si quis in gravi § si pupillus; et ff. de Sil., si quis in gravi § si alius aperuit; et ff. de Sil., cum aliter § si vir aut uxor.  Licet alias apud domesticos facile quid confingatur, C. de donation., datam.  Arg. contra supra, de testib., in litteris.  Item est hic arg. quod excommunicatus post absolutionem suam restituitur pristino statui, 4. q. 1, diffinimus.  Item ea quae in capitulo aguntur per alios probari debent, ut hic dicit.  Et haec est causa quare compellitur canonicus ferre testimonium contra ecclesiam suam super contractu inito cum capitulo suo, nec debeat ideo perdere beneficium suum, quia hoc facit compulsus, ff. de bon. libert., qui cum maior § penulti.  Secus esset si assumeretur ad officium, ut in advocatione vel procuratione, quia tunc perdere debet beneficium suum, supra, de postuland., ex parte.  Hic ideo absolvuntur ad cautelam, ut possint testificari, quia dicebatur quod erant excommunicati post appellationem, alias nullus absolvitur ad cautelam.  Nec intelligas quod quilibet excommunicatus vocatus ad testimonium debeat absolvi.  Et hic ideo absolvuntur ad cautelam, quia non poterant probari per alios quam per illos de capitulo, ut littera dicit.

X 2.20.39 Tuis quaestionibus

 Iuramenti
Sed cum iuramento bene, alias quantumcumque religiosus sit aliquis, in praeiudicium alterius non est ei credendum, infra, de testib., nuper.  Et sic tam monachi quam alii clerici possunt ferre pro ecclesia sua testimonium, supra, de testib., insuper; et supra, de testib., cum nuncius; et infra, de iureiur., et si Christus, in fi.; et 14. q. 2, super prudentia.

 Remittatur
Et sic patet quod iuramentum testis potest remitti.  Et hoc ideo, quia verbo adversarii possum totum ius meum relinquere, ut C. de fideicomm., quaestionem.  Sed videtur quod non possit remitti, quia introductum est ut veritas detegatur, et ut religio iudicantis non circumveniatur, et sic videtur quod in favorem iudicantis.  Ergo partes non possunt illud sibi remittere.  Solutio: iuramentum illud iudicis auctoritate remittitur, et istud iuramentum principaliter in favorem partis praestatur.  Unde possunt illud sibi remittere partes.  Sed numquid iuramentum istud potest remitti in causa matrimoniali de consensu partium?  Dico quod non, quia nec eorum confessioni statur in causa matrimoniali, etiam si fama consentiat sive rumor.  Et hoc ideo ne coluderent ad invicem contra matrimonium, infra, de eo qui cog. consang., super eo.  Sed in coniungendo videtur quod possit remitti, quia ibi creditur confitenti dummodo non sit in alterius matrimonii praeiudicium, infra, de clan. despon., quod nobis.  Sed quid dices de iuramento calumniae, an possit remitti a parte parti?  Videtur quod non, quia nec consuetudo valet de ipso non praestando, supra, de iuram. calumn., caeterum; C. de iureiuran., cum et iudices § sed quia veremur.  Sed eadem ratione qua iuramentum testi remittitur, quia in favorem partium praestatur ut veritas eliciatur et non occultetur, 14. q. 2, quamquam.  Potest iuramentum calumniae remitti, quia illud praestatur in favorem partium ne calumniose aliquid fiat, et ut veritatem vel saltem secundum quod aestimat, confiteatur, ut C. de iureiuran., cum et iudices § sin autem, ad fi.  Dicunt quidam, ut Bazian. et alii sequaces, quod iuramentum istud de calumnia expresse remitti non potest.  Sed tacite bene remitti potest, nec sententia propter hoc cassaretur, arg. ff. de procur., filiusfamilias § veterani; et C. de procur., ita demum, ubi exceptio procuratoria contra militem expresse remitti non potest, tacite vero bene potest, ff. de iureiuran., iusiurandum § qui iusiurandum.  Sicut aliquando tacita probatio plus operatur quam expressa, arg. ff. de solut., vero procuratori § alia; et ff. de solut., si quis stipulatus in melle § 1.  Alii dicunt, ut Mart. et eius sequaces, quod non potest nec tacite nec expresse, cum non tantum in favorem partium, sed pro communi utilitate introductum est, ut dixit lex, quod ex dissimulatione remitti non potest, C. de iureiuran., cum et iudices § sed quia veremur.  Ber.

X 2.20.40 Dilecto filio

 Citra litis contestationem
Protestando quod per illa verba non intendebat litem contestari, supra, de ord. cognit., cum dilectus.

 Unicum
Sed numquid esset idem si haberet duos praeter istum?  Videtur quod non, quia duo testes sufficiunt, supra, de testib., licet universis; et infra, de testamen., relatum est 1; et 4. q. 3, si testes § item ubi numerus; et 2. q. 4 § 1.  Adhuc credo quod removeri debeat a iudicio, et praecipue si illi duo sint viles, et quia testes non habent omnia in memoria semper, et sic veritas occultaretur, et probationis copia totaliter deperiret, arg. optimum supra, ut lite non cont., quoniam, 1. resp.  Et curare debent magistratus, ut etiam salva sit rerum probatio, ff. de testi., curent; et arg. in Auth de testi., ulti. colum., coll. 7; et ff. ad leg. Aquil., in lege.  Si autem plures haberet, non deberent removeri, quia ubi aliquis habet sufficientes testes, alii non compelluntur, supra, de testib., de testibus, in fi.  Sed numquid esset idem in causa criminali?  Videtur quod non, quia in criminali non compelluntur testes, infra, de testibus cog., dilectorum.  Adhuc credo quod sit removendus.  Non obstat eo quod non potest compelli, quia precibus induci posset ut testificaretur.  Sed si omnino nollet testificari, non deberet removeri etiam in causa civili.  Si iudex vellet iurare quod nil scit de causa illa, non debet removeri.  Idem credo tenendum si aliquis in fraudem procuret, ut causa talibus committatur, licet haberet alios plures, quia fraus ei prodesse non debet, arg. optimum infra, de simon., nobis; et infra, de simon., sicut tuis; et supra, de rescript., super litteris.

 Excluso
Hoc habet locum quando clausula illa, quod si non omnes etc., ponitur in rescripto.

 Recusastis
Et male, quia etiam praetor testimonium dicere debet, 4. q. 3, si testes, vers. si res exigit.  Nec enim arctanda est copia probationum, ff. de incen. rui. nauf., ne quid § de his.  Sed quid si impetres illum in iudicem, qui volebat esse advocatus meus in illa causa?  Ob hoc non removetur, cum alium possim habere advocatum, nisi hoc dolo feceris, ut mihi subtraheres copiam advocati periti, arg. infra, de testib., constitutis 1; et 3. q. 7, infames § si quis autem.  Sed si ei revelavi secreta causae meae, non sufficit ad removendum eum, quia non debet iudicare secundum conscientiam sed secundum allegata, 3. q. 7, iudicet.  Sed quid erit si iudex iste de quo quaeritur, committat statim vices suas alii nihil sibi retinendo, numquid tenet talis commissio, et si tenet, numquid potest iste esse testis coram illo?  Dicit Io. quod non potest coram eo ferre testimonium, quia fungitur vice eius qui delegavit.  Et idem est iudicare per alium quod per se, arg. supra, de offi. deleg., coram.  Et licet modo non sit iudex, sufficit quod fuit, ut non possit esse testis, 2. q. 6, statuendum est.  Satis honestum putarem, et quod possit committere, et quod possit esse testis coram illo.  Et capitulum illud 2. q. 6, statuendum, loquitur de iudice qui cognovit de causa.  Et hoc potest dici per decretalem istam, quia iste iudex fuit, et tamen admittitur ad testimonium, immo propter hoc removetur.  Et si ordinarius peteretur in testem coram officiali suo, numquid deberet testificari?  Credo quod sic, si necessitas immineret.

 Testis defectum
Et sic eo remoto poterit ferre testimonium in causa.  Sed numquid adversarius poterit obiicere in personam istius decani, ut a testimonio ipsum repellat?  Non, cum ipsum approbaverit in iudicem eum eligendo, sed in dicta bene poterit hoc obiicere, 4. q. 3, si testes § si quis testibus; 3. q. 3 § offeratur; et 32. q. 5, horrendus.

 Subrogandum
Cum unus iudex alii subrogatur, totum tempus habet quod alii concessum fuerat, ff. de iud., si iudex.  Et hoc cum res est integra.  Si vero non est integra, tunc si est delegatus, habet residuum temporis; si ordinarius, non minus anno, ff. de iud., edictum; C. de iud., properandum § sin autem, in medio.

 Relaxata
De facto, quatenus de facto processit, 2. q. 6, arguta; arg. infra, de appell., ad praesentiam; et supra, de offi. ord., grave.  Quia excommunicatio vel appellatio fuit legitima et suspensio nulla, infra, de sent. excom., per tuas; supra, de offi. ord., grave.  Ber.

X 2.20.41 Significavit

 Deperire
Arg. quod futuris casibus prudenter debemus occurrere.  Sic supra, ut lite non cont., quoniam, 1. resp; et supra, de testib., si qui; et infra, de testib., Albericus; et infra, de confirm. util. vel inutil., cum dilecta; et ff. locat. et conduct., si quis domum, ad fi.; ff. ad leg. Aquil., in lege Aquilia; ff. de usufru., usus fructus est, in fi.; et C. de usuris pupil., pupillus; ff. de fur., qui tabulas; et ff. de fur., qui vas; et 23. dist., in nomine Domini; et supra, de elect., licet.  Et instrumenta omnia propter hoc fiunt, 1. q. 7, saluberrimum.

 Testes idoneos
Inter hanc receptionem testium, et illam quae fit cum timetur de morte testium vel de absentia diuturna, supra, ut lite non cont., quoniam, 1. resp.  Multiplex est differentia.  Hic enim recipiuntur omnes testes indifferenter tam iuvenes quam senes, sed in casu illo non recipiuntur nisi illi tantum de quorum morte timetur, puta quia sunt senes vel infirmi, et de quorum absentia diuturna timetur, ut ibi dicitur.  Item hic statim publicantur ad perpetuam rei memoriam, ibi non publicantur, sed consignantur.  Illi non valent post annum, nisi infra annum vel agat vel denunciet illi personae contra quam inducti sunt, ut ibi dicitur.  Isti perpetuo valebunt tamquam authenticum instrumentum, quorum dicta sunt redacta in publica monumenta, C. de re iud., gesta.  Item contra illos potest obiici in personas, sed contra istos non, si appareat instrumentum denunciationis, ut dicit Vincen.  Sed hoc non est verum.  Item hic producuntur ubi non movetur, nec timetur lis in praesenti; ibi secus.  Et nota quod haec publicatio videtur habere locum etiam tantum in defensione sive exceptione, non autem in actione.  Nec est contrarium ff. ad leg. Aquil., in lege Aquilia, quia isti testes consignantur.  Sic intelligit dominus Azo legem illam.  Immo dico idem in actione quandoque per eadem legem ff. ad leg. Aquil., in lege Aquilia.  Ibi publicantur et sententia fertur, sed condemnationis exactio competit tantum cum extiterit conditio, ut ibi dicitur, supra, ut lite non cont., quoniam, 1. resp.; in Auth de testi. § et hoc verum est, coll. 7.  Sed in his duabus concordantiis consignantur, et in authentica praedicta, ubi dicit publicantur, id est, publica manu transcribuntur, ut loquatur ante litis contestationem cum illa decretali supra, ut lite non cont., quoniam, secundum unum modum legendi.  Si vis intelligere authenticam loqui in casu decretalis huiusmodi, tunc proprie sedet publicantur, id est, in publica monumenta reducuntur, ut ibi dicitur.  Vincen.

 Monumenta
Haec est bona provisio ad cautelam futuorum, ut sic redigantur testes in publicam formam.  Et aliud consilium poterat habere ecclesia ista contra patronos, ut faciant ei chartam libertatis, sicut agitur pro apocha facienda, C. de fid. instrum., plures.  Sicut libertus agit contra patronum, ut faciat ei chartam manumissionis, C. de liber. caus., sicut datam.  Agat ergo ecclesia officio iudicis, secundum leges ageret condictione ex illa lege C. de liber. caus., sicut datam; et ff. de condi. ex leg., si obligatio.

 Denunciando
Arg. quod valet receptio testium, nisi denunciatio de hoc etiam facta sit parti adversae, supra, de testib., in nomine; infra, de fideiuss., constitutus; et supra, ut lite non cont., quoniam; et 3. q. 9, chartae, quod est verum.  Item arg. quod denunciatione sive veniat ad videndum testes sive non, valet receptio testium, supra, de testib., in nomine.  Et de hac denunciatione fieri debet publicum instrumentum, ut si dubitaretur de denunciatione forsitan, quia si negaretur ab adversario, probaretur per instrumentum.

X 2.20.42 Cum causa quae

 Tempore
Tempus enim contractus inspiciendum est, infra, de empt. et vend., cum dilecti; C. de rescind. vend., si voluntate, in fi.; et ff. de evict., ex mille § 1; et ff. de minor., denique § scio; et supra, de elect., dudum ad audientiam.

 Ad alium
Alium articulum habes infra, de empt. et vend., cum causa.  Et est pars istius et olim erat tota integra.  Et ibi probatum fuit quod monasterium deceptum fuit ultra dimidiam iusti pretii non determinando quantum ultra.  Unde probari modo debet quantum valebat res ultra dimidiam iusti pretii.  Sed qualiter debuit probari excessus deceptionis sine quantitate valentiae?  Respondeo: hoc modo potuit esse, quia cum res esset vendita pro decem, testes dicebant quod res valebat multo plus de viginti, sed non taxabant quanto plus de viginti.  Et illud plus debet probari.  Sed illi testes qui fuerunt inducti ad probandum primum articulum, quomodo admittuntur ad probandum secundum?  Quia si tunc fuit interrogatus quantum valebat res ultra viginti, et ipse respondit quod nesciebat, non videtur ulterius admittendus.  Sed intellige quod simpliciter dixerunt, nec fuerunt interrogati de quantitate excessus.  Vel hoc non nocet, quia postea potuit scire quod tunc etiam nesciebat, et informare suam sententiam ex aliis argumentis.  Nec propter hoc contrarius sibi, nec dicuntur testes produci super eodem articulo, quia ad aliud inducuntur modo quam prius.  Sic supra, de testib., veniens 2; et infra, de testib., cum in tua.  Primo enim dixerunt testes quod res valebat ultra viginti, modo dicunt praecise quod res valet ultra viginiti quatuor vel viginti quinque, vel aliam certam quantitatem declarant ultra viginti.  Sed qualiter hoc probatur?  Dico quod ex qualitate rei et quantitate redituum probatur pretium rei, C. de rescind. vend., si quos; ff. de reb. eorum qui sub tut., si fundus, in princ.  Quinque res aestimatur quando potest colligi in quinquaginta annis, in Auth. de alien. et emphyt. § sanctissimas, coll. 9.  Quinque etiam consideratur quantum in viginti annis possit colligi, in Auth. de non alien. aut perm. ecc. § quia vero leonis, coll. 2.  Vel etiam aestimatur secundum quod vendi poterat tunc, quia res tantum valet quantum vendi potest, ff. ad Trebel., explicito § si haeres.  Nec ex affecti debet aestimari, sed communi aestimatione, ff. ad leg. Falc., pretia, in princ.  Ioan. And.

 Deceptionis
Licitum est contrahentibus adinvicem se decipere, ff. de minor., in causae § in pretio.  Verum est usque ad dimidiam, sed non ultra, ut hic, et C. de rescind. vend., rem maioris; et infra, de empt. et vend., cum dilecti.

X 2.20.43 Albericus

 In scriptis
Nota quod sententia lata in causa matrimoniali tenet, licet non sit lata in scriptis, et in alio casu quem habes 11. q. 1, si quis cum clerico; et C. de sent. ex per. recit., authen. nisi breves.  Contrarium habes 2. q. 1, in primis, in fi., ubi de hoc; et C. de sent. ex per. recit., statutis.  Illa generalia sunt, hoc speciale favore filiorum, sicut in causis matrimonialibus multa alia specialia sunt, ut dictum est supra, ut lite non cont., ad hoc.  Ber.

 Publicam
Ad hanc publicationem faciendam vocandi sunt, quos negotium tangit et etiam heredes eorum, supra, de testib., significavit.  Sic etiam recipiuntur testes ad cautelam futuorum, quia timetur de testibus quod possunt non esse tempore litis, supra, ut lite non cont., quoniam.  Tamen differentia est inter istos testes et illos, ut dictum est supra, de testib., significavit.  Sic etiam accipiuntur, ff. ad leg. Aquil., in lege Aquilia.

X 2.20.44 Cum in tua

 Ad aliud
Id est, quamvis.  Primi testes dixerunt pro matrimonio et secundi contrarium, et primi in causa denunciationis et secundi in causa accusationis, valet dictum secundorum, quamvis contra matrimonium deponant.

 Ob aliud
Cum enim in modum denunciationis probatum esset, quod fama erat illos esse consanguineos, et quod esset scandalum si contraherent, inducti fuerant ad improbandam consanguinitatem testes de illa consanguinitate, ut omnis suspicio tolleretur.  Et sic contraxerunt, ut infra, de spons., cum in tua, quae est pars istius.  Postea vero contracto matrimonio accusatore idoneo comparente, tres vel quatuor alii testes idonei iurarunt illos esse consanguineos, cum directe accusabatur matrimonium.  Et ita propter diversum modum agendi possunt iidem et alii testes publicatis attestationibus induci super eodem articulo.  Sic supra, de testib., veniens 2; et arg. supra, de testib., cum causa quae.  Sed hic non videtur Papa respondere ad quaestionem propositam.  Sed dic quod eo ipso quod dixit, si in secundo iudicio illae eaedem personae iuratae dicant id quod dixerunt in primo, valet dictum eorum, datur intelligi quod valet dictum istorum qui secundo sunt recepti, si primi iterum in secundo iudicio non introducantur aut alii, et ita secundum hoc separentur.  Sed non videtur quod isti tres vel quatuor praeferantur prioribus undecim vel duodecim, licet ad aliud sint illi inducti et ob aliud isti, nisi in secundo iudicio tales inducerentur, vel tot quod merito praeferrentur prioribus, supra, de testib., de testibus; et supra, de testib., in nostra.  Sed dicas quod stabitur istis secundis, si alii in contrarium non inducantur, cum sit alia causa et alius modus agendi.  Ber.

 In hoc casu
Id est, in causa matrimoniali.  Sic exponit Io.  Et secundum hoc patet quod si aliqua pars probavit consanguinitatem, pars alia publicatis attestationibus potest improbare consanguinitatem, ut hic videtur, et supra, de testib., series.  Nam in causa matrimoniali etiam post sententiam illud potest fieri, cum sententia lata contra matrimonium non transeat in rem iudicatam, supra, de testib., sicut; et infra, de re iudic., lator; et infra, de re iudic., consanguinei; et 35. q. 9, loci nostri § his ita respondetur, in fi.  Sed Io. dicit quod tales testes tunc demum sunt recipiendi, cum pars adversa protestatur se velle incontinenti probare consanguinitatem, ne postea sit praesumptio contra ipsam quod velit subornare testes.  Sed hoc non credo, quia sive protestetur sive non, bene possunt probare contrarium, cum sit alius articulus in quo agitur de falsitate priorum dictorum testium.  De hoc dictum est supra, de testib., series; et supra, de testib., ex tenore.  Et verbum istud quod dicit in hoc casu non simpliciter sic expone, id est, in causa matrimoniali indirecte, quia nec ibi publicatis attestationibus ab eadem parte, de iuris rigore debent testes super eodem articulo et eodem modo induci, nec etiam in causa appellationis, supra, de testib., fraternitatis; et supra, de probat., iuravit, ubi de hoc.  Sed sic debet exponi in hoc casu, id est, cum probata est consanguinitas contra matrimonium, potest altera pars publicatis attestationibus improbare consanguinitatem, ut in casu huius capituli cum agitur de falsitate priorum testium, ut dictum est.  Idem esset in alio impedimento, supra, de testib., ex tenore.  Vel sic potest exponi in hoc casu, id est, cum aliter agitur in uno iudicio et aliter in alio, supra, de testib., veniens 2; et supra, de testib., cum causa quae.  Tamen si testis dicat contrarium in secundo iudicio ei quod dixit in principio, non valet dictum eius, ut hic colligitur, et supra, de probat., per tuas.  Arg. ad hoc infra, de praesump., litteras.  Alia tamen expositio melior est.

X 2.20.45 Constitutis in praesentia

 Non teneri
Et ita iuramentum tale etiam nullum est ipso iure, quamvis videatur posse servari sine interitu salutis aeternae, et ideo servandum videtur.  Sed in veritate non est servandum, quia expedit peccata nocentum nota esse, ff. de iniuri., eum qui, in princ.  Quia et in iudicio veritatem occultare mortale peccatum est, praeterquam in criminibus, 11. q. 3, quisquis; infra, de crim. falsi, falsidicus.  Et ideo tale iuramentum illicitum est.  Sic habes supra, de testib., intimavit, ubi de hoc.  Et sic patet hic et supra, de testib., intimavit, quod temerarium iuramentum non repellit aliquem a testimonio sicut non repellit ab electione, infra, de iureiur., sicut nostris.

 Versimile
Licet praesumatur quod istud fiat de voluntate archiepiscopi, tamen hanc praesumptionem potest archiepiscopus elidere, 1. q. 4, quia praesulatus; et infra, de homic., Petrus.

 Scrupulo
86. dist., culpam; et 83. dist., error; et 23. q. 3, qui potest.

 Sanctiones
Ut C. de postulan., providendum, in fi.; et infra, de testibus cog., pervenit 2; et 3. q. 7, infamibus, vers. si quis autem.  Ber.

X 2.20.46 Constitutis in praesentia

 Actiones
Id est, petitiones, quia non est inquirendum cuiusmodi actio intentetur, supra, de iudic., dilecti, ubi de hoc; et supra, de iudic., examinata.  Vel defensiones, quod melius est.

 Didicerint
Et ita si didicissent testificata, ulterius non reciperentur testes super isto processu causae matrimonialis.  Secus videretur si ageretur de consanguinitate probanda vel improbanda, vel in alio impedimento, ut supra, de probat., causam matrimonii; et supra, de testib., series, ubi de hoc.

 Induxit
Sed numquid iidem testes possunt saepius induci quousque fuerint publicatae attestationes?  Ita videtur, ut hic, et supra, de testib., cum causam quae, ubi de hoc in glossa quae incipit: haec littera.  Et hoc secundum tenorem illius legis C. de testi., cum apud compromissarios, etiam post publicationem.  Et tamen antequam didicerit quis testificata, potest producere testes, nisi renunciaverit productioni, in Auth de testi. § quia vero, coll. 7.  Quamvis altera pars viderit attestationes, ut ibi dicitur.

X 2.20.47 Licet ex quadam

 Institutum
35. q. 6, de parentela.

 Valerent
Ut ff. de gradib., non facile.

 De auditu
Nisi sint graves personae, et aliquos vidissent in aliquo gradu pro consanguineis se haberi, ut infra eodem capitulo sequitur.

 Personae
Non intelligas graves appellari illos qui in dignitate sunt constituti, quia alius est dignitas quam gravitas, ut 4. q. 3, placuit § item in criminali, vers. in secunda lege.  Sed graves dicuntur hic qui non sunt leves, puta homo bonae famae et opinionis et antiquus homo.  Sicut benemeritus dicitur qui nondum demeruit, ff. de leg. 2, cum pater § rogo; et de leg. 2, cum quidam; et supra, de scrutin., ex parte.  Vel seniores hic appellantur graves ad quos recurritur deficientibus testibus de parentela, 35. q. 6, consanguineos.  Et senibus in dubiis et antiquis factis maior fides adhibetur, ff. de fid. instrum., si de tabulis; et ff. fam. ercis., si quae sunt; et ff. de leg. 3, si chorus § 1.

 Motam
Secus esset si post motam, tunc enim non admitterentur.

 Suis
Qui etiam aliis praeferuntur in consanguinitate computanda, quia ipsi melius sciunt suam genealogiam, infra, qui matrim. acc. poss., videtur; 35. q. 6, consanguineos; et 35. q. 6, videtur.  Et non ab extraneis sciunt, quia illi non sciunt ita.

 Ab uno
Quia ille non sufficeret.  Et omnes alii qui causam habent ab uno, pro uno solo reputantur, arg. q. 1. 1, cito; ff. de condi. et demon., cui fundus, in fi.  Sed a duobus ad minus debent audivisse.  Sed quid si illi duo audivissent ab uno?  Non videtur quod valeat, et secundum hoc iudex ascenderet in infinitum.  Haec quaestio non procederet.  Sufficit ergo quod audiverint a senioribus suis de illa consanguinitate.  Et si vellent testificari de eo quod audiverunt a quibuscumque aliis, locum haberet obiectio.  Item etsi plures essent testes, et quilibet eorum audivisset ab alio quam alter, non valebit testimonium, nisi quilibet illorum audivisset a pluribus, a duobus ad minus, vel nisi omnes ipsi coniunctim audivissent a duobus.  Et ita est arg. quod ille non debet admitti cuius auctor reprobatur, infra, de haeret., fraternitatis.  Arg. contra infra, qui matrim. acc. poss., cum in tua.  Sed illud locum habet in accusatore, hoc in teste.

 Auctores
Arg. quod infamia non inducit purgationem, quae ab inimico actore vel a levibus personis processit, 11. q. 1, in cunctis; et infra, de accusat., qualiter et quando 2.

 Actus legitimi
Quia personis vilibus et indignis portae dignitatis non debent patere, infra, de excess. praelat., inter dilectos; et C. de dignitat., neque famosis, lib. 12; et C. de infam., infames, lib. 10; et arg. 32. q. 5, praeceptum.

 Demonstratione
Sic supra, de testib., quotiens; et infra, de cons. et affin., tua; et supra, de testib., cum in tua.

 Gradus
Sed numquid tenetur probare de stipite?  Non, quia de illo non reperitur cautum, sed tantum de lateribus, ut supra, de testib., series.  Et canon ponit fratres pro stipite, 35. q. 5, series; 35. q. 5, parentelae.  Sufficit ergo incipere a fratribus, infra, de cons. et affin., tua.  Sed quid dices si quidam testes probant de uno latere, et alii probant de alio latere tantum, numquid probata est haec consanguinitas?  Io. dixit quod talis probatio sufficit.  Et hoc probat taliter, si probatur de Martino quod sit filius Ioannis, per consequens probatur quod Ioannes est pater Martini.  Item si alii testes probant quod Bertha est filia Ioannis, per consequens probatur quod Ioannes est pater Berthae.  Cum ergo iudici constat quod Ioannes est pater Martini, item constat ei quod est pater Berthae, ergo constat ei quod Martinus et Bertha sunt frater et soror, et sic probata est consanguinitas illorum.  Hoc concedebat Io.  Et ita non semper requiritur quod testes ab utroque latere notam habeant consanguinitatem.  Item si quis vult improbare consanguinitatem, sufficit quod interrumpat primum gradum, supra, de testib., series.  Sed hoc non credo, nec discedo ab hac littera et ab aliis iuribus quae dicunt, quod ab utroque latere testes debent computare consanguinitatem, arg. 35. q. 6, de parentela; et supra, de testib., quotiens; et infra, de cons. et affin., tua; et supra, de testib., cum in tua.  Ber.

 Uno
Sive propinquo sive remoto.

X 2.20.48 Per tuas

 Audiendum
Cum attestationes sunt publicatae, non sunt testes amplius interrogandi, quia timeretur subornatio testium, in Auth de testi. § quia vero, coll. 7; et supra, de testib., fraternitatis.  Et ideo cum possint testes novi induci, nec interrogationes aliquae sunt faciendae, ut supra, de testib., constitutis 2.  Ante aperturam testium bene potest testis iterum dicere et etiam corrigere dictum suum, dum tamen incontinenti, infra, de testibus cog., praeterea.  Et iudex ex officio suo etiam post aperturam testium, si testis obscure protulit testimonium suum, potest interrogare iterum testem, infra, de testib., cum clamor; et ff. de interrog. act., ubicumque.  Sed hoc loquitur cum pars plura capitula dedit, super quibus petiit ab initio testes interrogari.  Et si negligenter vel malitiose iudex omisit, non debet illi obesse malitia vel negligentia iudicis.  Unde iterum debent deponere super illos articulo.

 Interrogari
Immo videtur quod de iure mero iterum sunt examinandi non obstante publicatione, cum sit aliud capitulum ab illis super quibus publicatio facta est, supra, de testib., causam quae 2; et supra, de testib., cum venisset.  Super illo vero articulo super quo testes recepti sunt, nullae interrogationes eis publicatis sunt faciendae, nisi iudex ex officio suo, ut dixi, illas viderit faciendas.  Quidam hoc faciunt de consuetudine etiam ad petitionem partium.  Sed illa consuetudo contra ius est.  Ber.

X 2.20.49 Licet dilectus

 Proponebat
Quod ei licebat secundum tenorem illius decretalis supra, de testib., praesentium.  Et secundum ea quae ibi dicuntur, nisi ei terminus statutus fuisset infra quem hoc facere debuit, supra, de probat., licet.

 Quos
Scilicet illos qui inducti fuerunt ab utraque parte ad reprobandos testes super principali productos.  Ista littera sic intelligitur: utraque pars produxerat testes super principali.  Dicitur si utraque pars vult improbare testes inductos contra se super principali, illud facere potest.  Et haec est secunda productio testium facta contra principales ab utraque parte.  Item si pars altera vel utraque vult reprobare testes istos secundo inductos ad reprobationem principalium, illud potest.  Et sic est tertia productio ad reprobationem testium secundo loco inductorum.  Ultra vero ad quartam reprobationem aspirare non licet propter infinitatem vitandam, sicut ultra tertiam productionem quarta dilatio non est danda, infra, de testib., ultra.  Infinitas enim est vitanda, ut C. de sacro. eccl., ut inter divinum.  Et ut sit litium finis, ff. pro soc., quotiens; ff. de recepti., non distinguemus § quaesitum; et supra, de dolo et contu., finem; ff. de leg. 3, fideicommissa § si quis decem; et C. de iud., apertissimi.  Alias non videtur quod possit intelligi quin alteri videretur fieri iniuria, puta si actor tantum induxerit testes, et reus velit eos reprobare, contra reum debet audiri.  Et ita est secunda productio.  Item et si actor vult reprobare testes rei, audiri debet.  Et haec est tertia productio, et sic non licet reus ulterius producere.  Et sic remanet reus inferior in reprobatione.  Et imputet sibi quod non produxit testes in principali.  Et hoc bene colligitur per quandam decretalem extra compilationem missam archiepiscopo Rothomagensi super quadam causa, quae vertebatur inter abbatem et conventum sancti Nicolai Andegavensis ex una parte, et priorem et conventum de Spaldig. Linconiensis diocesis ex altera.  Abbas qui fuit actor, produxit testes super principali negotio.  Prior et conventus admittuntur ad reprobandos testes abbatis productos super principali negotio, et abbas admittitur ad reprobandos testes partis adversae inductos ad reprobationem testium abbatis, et ultra non proceditur ad aliquam productionem, quae decretalis incipit praesentium, et ponitur in isto titulo infra, de testib., extravag. praesentium.  Uterque enim actor et reus duas tantum debet habere reprobationes, et hoc cum uterque produxit testes super principali negotio, in quo casu loquitur haec decretalis.  Ber.

X 2.20.50 Praesentata

 In archiepiscopum
Unde non debebat compelli sententiam dicere, ff. de recepti., non distinguemus § sacerdotio; et ff. de recepti., licet; et ff. de vac. mun., praetor, 1. resp., in fi.

 Solo
Nec etiam cum altero, nisi ex forma compromissi hoc facere possent.  Nam cum in tres compromittitur, non possunt suo tertio mortuo vel absente iudicare, nisi hoc incontinenti in compromisso sit actum, ff. de recepti., Pedius, in fi.; et ff. de recepti., item si unus § item si plures; et ff. de recepti., item si unus § Celsus; et ff. de recepti., sicuti; et ff. de recepti., non distinguemus § cum in plures; et supra, de offi. deleg., uno delegatorum; et infra, de testamen., Raynutius; et infra, de testamen., Raynaldus.  Sic etiam in delegatis, supra, de offi. deleg., causam matrimonii; et supra, de offi. deleg., uno delegatorum; et ff. de iud., duo.  Ber.

 Arbitrium
Id est, compromissum.  Compromissum enim per mortem alterutrius arbitrorum expirat, supra, de offi. deleg., uno delegatorum.  Arbitrium non posset expirare, quia non latum erat.

 Acta
Sic patet quod testes recepti coram arbitro valent in iudicio.  Hoc est simpliciter verum de his qui iam sunt mortui.  De aliis qui vivunt, est in optione illius contra quem inducuntur, ut depositiones eorum admittat, vel eis repulsis idem testes iterum producantur, ut hic dicit, et C. de testi., cum apud compromissarios, salvo iure obiiciendi tam in personas testium quam in dicta, vel in utroque casu ut in dicta lege unde sumptum est quod hic dicitur, et idem C. de recepti., cum antea, in fi.; et supra, de testib., causam quae 1, arg.  Sed ibi alius articulus est.

 Casu
Scilicet cum vult attestationes illorum qui supersunt ratas habere, vel si vult quod iterum producantur.  Utroque istorum casuum potest obiicere in personas eorum vel in dicta.  Sed numquid in personas eorum qui mortui sunt?  Credo quod possit obiicere, ut dixi supra, ut lite non cont., quoniam.  Et est verum sicut et in dicta eorum, C. de testi., cum apud compromissarios.  Ber.

X 2.20.51 Nuper nobis

 Ordinis sui
Quod facere potuit, supra, de testib., cum nuncius; et supra, de testib., insuper; et infra, de iureiur., et si Christus, in fi.; 14. q. 2, super prudentia.  Et illi praecipue sunt admittendi, cum talis professio in eorum praesentia fiat, quae etiam per alios non posset ita bene probari, qui ad talia non vocantur, supra, de testib., veniens 2, in fi.

 Contradicente
Secus si volente et consentiente, quia tunc bene valet testimonium, supra, de testib., tuis quaestionibus.

 Nisi iuratus
Sic 4. q. 3, si testes § item iurisiurandi; et C. de testi., iurisiurandi; et 3. q. 9, hortamur.  Et uni testi non creditur, supra, de testib., veniens 1; et supra, de testib., licet universis, sive sit iuratus sive non in alterius praeiudicium, ut hic in fi., et 33. q. 2, admonere.  Arg. contra quod uni creditur etiam non iurato, 28. dist., de Syracusanae; 86. dist., tanta; 8. q. 3, talia; et 97. dist., nobilissimus; et 23. q. 4, inter querelas; et 20. q. 3, praesens clericus.  Sed in his non creditur nisi quo ad praesumptionem, sed ad plenam probationem non.  Quandoque tamen bene creditur uni quando non fit praeiudicium alicui, puta utrum aliquis sit baptizatus, vel utrum esset ecclesia consecrata, de conse. dist. 4, parvulos; et de conse. dist. 4, cum itaque, et ubi quis vult probare se egisse poenitentiam per confessorem suum, et infra, de simon., nemo; et arg. infra, de poenit. et remiss., omnis.

X 2.20.52 Venerabili fratre

 Super vita et miraculis
Non solum de miraculis sed etiam de vita est inquirendum, quia etiam miracula fiunt quandoque per malos.  Nam Petrus faciebat miracula, et Simon Magus faciebat multa, et magi similia Moysi, ut 1. q. 1, teneamus.  Et ante necesse est ut sciamus illa impetrasse de Deo, quae martyres mandant, 50. dist., si quis praepostera; et infra, de haeret., cum ex iniuncto.  Et ad hoc ut aliquis pro sancto habeatur, prius ab ecclesia debet approbari, infra, de rel. et ven. sanct., audivimus, ne aliquis vanis figmentis decipi valeat, ut infra, de rel. et ven. sanct., cum ex eo.

 Examinare sigillatim
Secreto enim sive sigillatim testes examinandi sunt, arg. C. de testi., nullum; et infra, de accusat., inquisitionis.  Si etiam vota canonicorum in electionibus faciendis inquirenda sunt secrete, supra, de elect., quia propter.  Sicut Daniel secreto et separatim examinavit illos sacerdotes qui accusabant Susannam.  Et ideo examinandi sunt secreto et separatim, quia unus instrueret alium et sequeretur dictum alterius.  Et ita non posset falsitas eorum facile deprehendi.  Sic etiam in praesentia quis debet solus suo sacerdoti confiteri peccata, infra, de poenit. et remiss., omnis.

 Diligentia
Quae solet adhiberi.  Immo etiam cum maiori, quia circa maiora maius periculum vertitur, et ideo cautius est agendum, 42. dist., quiescamus; et 61. dist., miramur; et 7. q. 2, nuper; et ff. de Carb., si cui controversia § 2, ne aliqui vanis et falsis decipiantur figmentis, ut infra, de rel. et ven. sanct., cum ex eo.  Ber.

X 2.20.53 Cum clamor

 Acherontinum
De isto archiepiscopo habes infra, de collus., in tantum.

 Ita deposuere confuse
Sed quare hic praecipit Papa apertis attestationibus illos iterum examinari, cum deberet fieri interpretatio contra illum, qui testes ipsos produxit, supra, de probat., in praesentia.  Et obscuritas ei obesse potius debet, qui potuit eam apertius declarare, ff. de contrah. empt., Labeo; et ff. de contrah. empt., cum in lege; ff. de pacti., veteribus.  Et verba interpretanda sunt contra stipulatorem, ff. de ver. oblig., stipulatio ista § in stipulationibus.  Et praeterea timeri potest subornatio testium, et apertis attestationibus non sunt ulterius testes iidem vel alii recipiendi super eodem capitulo, ut supra, de testib., fraternitatis, in textu et in glossa; et supra, de testib., constitutis 2.  Arg. contra quod obscuritas non nocet ei.  Immo quod utile est ei, accipiendum est, ff. de iud., si quis intentione.  Dicas quod iudex ex officio suo hoc facere debet, et praecipue hic ubi agebatur ex officio iudicis per inquisitionem, non ad petitionem alicuius sed ad clamorem et famam, infra, de collus., in tantum, quod est pars istius, et maxime in crimine simoniae de quo fiebat inquisitio.  Et ideo si obscure dixit, iterum examinetur testis et declaret, sive interpretetur dictum suum, quia in ambigua oratione spectatur sententia eius qui eam protulit, ff. de regul. iur., in ambiguis.  Et qualitercumque potest iudex inquirere veritatem, inquirere debet, 30. q. 5, iudicantem.  Et ante publicationem et post quandoque visum fuerit iudici, potest interrogare, ff. de interrog. act., ubicumque; et infra, de fide instrum., cum Ioannes, vers. fi.  Et quia publicae utilitatis interest ne crimina maneant impunita, infra, de sent. excom., ut famae, circa fi., ne ad malitiam quisquam prosiliat, C. de poe., si operis.  Et magna ratio suadet ob maleficia poenas solvi, ff. de fideiussor., si a reo § illud quod.  Unde talis confusio debuit declarari, ff. de testament., heredes palam § qui vero.  Ber.

X 2.20.54 Testimonium eius

 Crimine perseveret
Nota quod testis qui in crimine detinetur, sive in civili causa sive in criminali repellitur, ut hic patet, quia non est credendum contra alios eis qui in criminibus implicantur, 3. q. 11, neganda; et 3. q. 11, non est; et 3. q. 7, qui sine; et 3. q. 7, postulatus.  Et quamdiu in culpa fuerit, testimonium ferre non potest, 32. q. 5, praeceptum.  Nec criminosus criminosum accusare potest, ut in praedictis iuribus, quia de quo minus videtur etc., 3. q. 7, infames § porro, in fi.; et 1. q. 1, multi, circa princ.

 Emendatus
Unde admitti debet, quia iam incipit esse quod non fuit, 50. dist., ferrum.  Et dicit in canone: age poenitentiam et prima opera fac, 50. dist., quia tua; et 50. dist., Domino sancto; et infra, de simon., per tuas 1; et ff. de aedil. edict., quod ita.  Et hoc in causa civili et criminali cum civiliter agitur, ut hic, et infra, de simon., per tuas 1.  Ita quod ex illo non remanserit sub nota infamiae acta poenitentia, quia repellitur tunc propter infamiam, infra, de testibus cog., praeterea, puta si esset condemnatus de furto suo nomine, quia non potest facere iudex quin condemnatum de furto suo nomine non sequatur infamia, ff. de fur., non potest.  Et aliis modis potest notari, ut 3. q. 7, infames § porro, in fi.  Quia licet per poenitentiam animas salvare possumus, infamiam tamen abolere non possumus, 2. q. 3, Euphemium § hinc colligitur.  Et sic poenitentia non prodest eis, quantum ad hoc quod actus legitimi sunt infamibus interdicti, supra, de testib., licet ex quadam, nisi prius fuerint in integrum restituti, 4. q. 3, si testes § item lege Iulia; 2. q. 3, si quem § praevaricator, in fi.  Et infamibus portae dignitatis non debent patere, infra, de excess. praelat., inter dilectos; C. de infam., infames, lib. 10; et C. de dignitat., neque famosis, lib. 12.  Et ferre testimonium dignitas est, 32. q. 5, praeceptum.  Item potest assignari contrarium infra, de simon., per tuas 1.  Ibi dicitur quod in crimine cum civiliter agitur, viles testes et non emendati recipiuntur.  Hic videtur a contrario sensu, quod non recipiantur.  Solve ut ibi dicitur.

 Periurii
Periurus enim post quantumcumque poenitentiam ad testimonium amplius non recipitur, ut hic patet, et 6. q. 1, quicumque; et 22. q. 5, parvuli; et 22. q. 5, si quis; et arg. 2. q. 7, non potest; et infra, de praesump., litteras.  Et qui scienter venit contra iuratam transactionem infamis est, C. de transaction., si quis maior.

 Confessus
Qui enim in iudicio condemnatus fuit de crimine, sufficit ad hoc ut a testimonio repellatur in causa criminali, licet egerit poenitentiam.  Nec necesse est ut amplius convincatur, ut hic patet.  Nec talis admittitur ad purgationem alicuius, infra, de purg. can., constitutus.  Sic et infra, de except., denique § 1, ubi repellitur a testimonio qui convictus fuerit de crimine vel confessus.  Et intellige § illum secundum istam decretalem, ut repellatur in criminali causa si egit poenitentiam.  Si non egit, repellitur etiam in civili, si in crimine perseverat, ut supra diximus.

 Opinio
Sic patet quod si opinio alicuius gravata est, ad testimonium admitti non debet in causa criminali, cum sine omni infamia debeat esse testis, infra, de except., denique; et 2. q. 7, testes.  Et praecipue in causa criminali, ut hic.  Nec etiam tales admittendi sunt ad honores, 81. dist., tantis; et infra, de accusat., omnipotens; et infra, de testib., non debet.  In nullo enim debet vacillare opinio ordinandi, 33. dist., laici; et arg. ad hoc C. de procur., reum criminis; et ff. de decur., eos.  Et est arg. ex hac littera quod res sive sententia inter alios acta facit fidem in alio iudicio.  Sic 24. q. 1, subdiaconus.  Sed hoc solum quod in alio iudicio repulsus fuit, non sufficit ut in alio repellatur, sed infamia inde orta ipsum repellit, alias iterum oporteret crimen probari ad hoc ut repelleretur.

 In hoc casu
Scilicet quando gravata est eius opinio.  Tunc enim propter hoc non repellitur in causa civili, et idem in duobus casibus praemissis.  Et idem est si de crimine civiliter agitur, dummodo emendatus sit de crimine, ut superius patet.  Sed qualiter probabitur quod sit emendatus de crimine?  Satis potest probari per sacerdotem suum qui de ipso debet testimonium perhibere, 50. dist., in capite; et 2. q. 1, si peccaverit, in fi.; et infra, de simon., nemo.  Sed numquid testis cui obiicitur crimen potest obiicere quod obiiciens sit criminosus?  Arg. quod sic, 2. q. 7, si haereticus, quia tales litigatores digni sunt talibus testibus, C. de haeretic., quoniam.  Dico quod non potest, quia iste causam suam prosequitur, et nemo prohibetur a prosecutione iuris sui licet sit criminosus, ut 4. q. 6, omnibus.  Nisi esset excommunicatus, vel talis cui esset forum interdictum vel infamis cui actus legitimi sunt interdicti, supra, de testib., licet dilectus.  Immo excommunicatus vel infamis non repellitur, cum sit reus, quia quaelibet legitima defensio sibi reservatur, infra, de except., cum inter.  Et quia contra testem directe non agitur, sed potius contra adversarium, quia in testem actio non dirigitur, supra, de ord. cognit., cum dilectus, in fi.  Pari ratione nec adversarius meus potest mihi obiicere crimen propter hoc.  Unde si servus vult probare se contraxisse cum aliqua libera sciente eum servum esse, cum in hoc casu habeat personam standi in iudicio, potest excipere contra testes adversarii, quod ipsi sunt servi, licet ipse laboret simili impedimento.  Arg. contra supra, de testib., personas; et 3. q. 7, iudicet; et 25. dist., primum.  Nam si servus accusatur, eadem sibi competit defensio quae et libero, ff. de accusation., hos accusare § si servus.  Quando crimina obiicienda sunt testibus dicitur supra, de testib., praesentium.  Ber.

 Civili
Idem si est de crimine civiliter agatur.

X 2.20.55 Ultra tertiam

 Productionem
Id est, dilationem.  De hoc dictum est supra, de testib., in causis, et ibi recurre.

 Iuramento
Hoc quod hic dicitur sumptum est de in Auth de testi. § quia vero, coll. 7.  Sed quare iuratur iterum, maxime ubi iuratum est de calumnia, cum iuramentum illud extendatur ad omnia quae postea occurrunt in causa, C. de iureiuran., authen. hoc sacramentum; et in Auth. de his qui ingred. ad appel. § ulti., coll. 5.  Quia saepius non est iurandum, ut ibi dicitur.  Dicas quod illud iuramentum est aliud iuramentum quam sit iuramentum de calumnia, et ideo unum aliud non excludit.  Istud iuramentum est de veritate dicenda, quod patet ex ipsa littera, scilicet quod debet iurare, quod neque per se neque per alios didicit testificata, nec per aliquem dolum hoc facit.  Iuramentum de calumnia est de eo quod credit et aestimat, C. de iureiuran., cum et iudices § 1.  Et ideo istud iuramentum praestatur.  Idem etiam est si causa talis sit ubi iuratur tantum de veritate dicenda, quia istud iuramentum de veritate dicenda non extenditur ad hoc, sed ad principale negotium tantum.  Unde quarta dilatio dari non debet sine isto iuramento, qualiscumque sit etiam causa, et praesumptio est contra eum, ex eo quod tertio producit, et propterea speciale est ut exigatur hoc iuramentum in hoc casu.

 Testificata
Sive sua sive alterius partis.

 Percunctatus
Id est, perfecte scrutatus.

 Per dolum
Puta expectat quod aliquis interim moriatur vel se absentet.

 Nequivit
Simile infra, de except., pastoralis; et supra, de testib., praesentium.  Sed si habere nequiverit illos, ei obesse non debet, si per eum non steterit, arg. supra, de rescript., si autem; et supra, de rescript., plerumque; et supra, ut lite non cont., quoniam, 1. resp.; et 2. q. 6, anteriorum § ad hoc.  Et ita videtur quod etiam sine iuramento deberet amitti.  Quod non est verum, quia sine iuramento hoc ei credi non debet, maxime cum ante tertiam productionem hoc non fuerit protestatus, unde iurare tenetur prout hic continetur.  Praeterea haec quarta productio dari non debet, ubi sufficiens productio testium facta fuisset, supra, de testib., significaverunt.  Immo ne secunda dilatio nec tertia danda esset, si sufficiens productio facta sit.  Nam in pecuniariis causis ultra unam dilationem dari non debet secunda dilatio, ff. de feri., in pecuniariis, nisi causa cognita, ut ibi.

X 2.20.56 Non debet

 Pendente accusatione
Nota ergo quod cum aliquis accusatus est de crimine, statim gravata est eius opinio.  Unde non potest in criminibus ad testimonium admitti, ut hic patet, et supra, de testib., testimonium, quia testes sine omni suspicione esse debent et infamia, 2. q. 7, testes; et infra, de except., denique.  Nec etiam potest promoveri ad ordines, ut hic dicitur in fine, et 81. dist., tantis; et infra, de accusat., omnipotens; et 33. dist., laici; et ff. de decur., eos.  Item nec potest alium accusare, quia non relatione criminis, sed innocentia reus purgatur, ff. de public. iud., is qui, et hic in fine.  Item nec potest constitui procurator, C. de procur., reum, item nec accusare.  Ex hac decretali patet quod testimonium in criminali actione, accusatio et ordinum susceptio pari passu incedunt, ex eo quod accusatus pendente sua accusatione repellitur a testimonio ab accusatione et ordinum susceptione.  Praeterea ex eo quod dicit in principio in criminibus, patet quod secus est in civili, quia tunc non obstante accusatione videtur quod interim possit admitti in testem in causa civili, supra, de testib., testimonium.  Et est verum si sit emendatus de crimine, et eum non comitetur infamia, ut ibi, arg. infra, de simon., per tuas 1.  Quia licet accusetur, non statim reus est, 15. q. 8, sciscitantibus.  Quia pendente accusatione remanet in officio suo, et interim subditi eius ei obedire tenetur, infra, de accusat., olim; et 8. q. 4, nonne.  Item patet hic quod minus idonei testes quorum opinio vacillare videtur, admittuntur in exceptis criminibus ex eo quod dicit, nisi forsan in exceptis criminibus.  Sed hoc forte est intelligendum secundum distinctionem illius capituli 2. q. 1, in primis, utrum scilicet malae famae vel malae opinionis, admittatur, licet capitulum illud loquatur in accusatione, aliter admitti non debent, cum etiam si civiliter ageretur, non essent admittendi, nisi essent emendati, et cum aliis adminiculis, infra, de simon., per tuas 1.  Sed licet accusetur, non tamen statim reus est, ut supra dicitur.  Et ideo potest admitti in crimine excepto, cum adhuc remaneat in statu suo.  Item ex hoc capitulo et supra, de testib., testimonium, patet solutio quaestionis, quae fieri consuevit si aliquis condemnatus sit de crimine et appellet, utrum recipiendus sit in testem, si pendente appellatione inducatur.  Et satis patet ex his duobus capitulis quid iuris sit, quod in criminali nequaquam.  In civili vero bene potest admitti, quia pendente appellatione non dicitur condemnatus, ff. de poe., rei capitalis § ulti.  Et integer est status eius, ut interim fungatur honoribus, ff. nihil inn. appel., appellatione § integer; et melius in ff. nihil inn. appel., appellatione § si quis deportatus, quia licet sit damnatus, adhuc non habetur infamis, ex quo appellationem suam prosequitur, ff. de his qui not. infam., furti.

