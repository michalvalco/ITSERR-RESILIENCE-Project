X 5.38 DE POENITENTIIS ET REMISSIONIBUS

X 5.38.01 Manifesta

 Occulta
Immo qui publice peccant publice corripiantur, 2. q. 1, si peccaverit; et de conse. dist. 2, ego Berengarius, in fi.  Et hoc sive sint gravia sive sint levia, ut vitetur scandalum solemnis tamen poenitentia clerico imponi non debet, nec etiam publica nisi deposito, arg. 50. dist., alienum; et 50. dist., confirmandum; infra, de poenit. et remiss., quaesitum, ubi de hoc; et 26. q. 6, presbyter inconsulto episcopo non reconciliet.  Laur.

X 5.38.02 Qui presbyterum

 Duodecim annorum
Arg. contra 33. q. 2, hoc ipsum; et 33. q. 2, admonere.  Solutio: ordinarium est quod pro mortali crimine septennis poenitentia iniugatur, ut ibi.  Sed propter enormitatem maior, ut hic.  Ala.  Et sacerdoti imponitur quandoque poenitentia duodecim annorum, 30. q. 1, non debet.

 Canones
Poenitentiales.

 Cingulo
Deponitur iste a dignitate sua ut clericus ne arma ulterius ferat, de poen. dist. 5, falsas; et 33. q. 2, admonere.

 Absque spe coniugii
Quaedam crimina impediunt matrimonium contrahendum, ut incestus, supra, de eo qui cog. consang., si quis; et supra, de eo qui cog. consang., veniens 1; et supra, de eo qui cog. consang., transmissae, in fi.; 32. q. 7, si quis viduam.  Item raptor sponsae alterius, 27. q. 3, statutum.  Item si quis uxorem suam interficiat, 33. q. 2, admonere.  Item si quis baptizaverit filium suum, ut separetur sic ab uxore, 30. q. 1, de eo.  Item qui monialem scienter in matrimonio accepit, 27. q. 1, hi ergo qui, et in casu praesenti.  Haec impediunt sed non dirimunt.  Alia sunt quae impediunt et dirimunt de quibus habuisti, supra, de eo qui dux. in matr. quam pol. per adult., cum haberet, et in aliis pluribus capitulis ibidem.

X 5.38.03 Significavit

 Urbe
Id est, Roma.  Appellatione enim urbis Roma intelligitur, ff. de ver. sig., urbis; et ff. de ver. sig., qui in continentibus.  Sicut cum dicitur Apostolus, Paulum intelligimus antonomatice.  Ber.

 Visum fuerit
Et sic poenitentiae arbitrariae sunt, 26. q. 7, tempora; de poen. dist. 1, mensuram; et infra, de poenit. et remiss., quaesitum.

 Misericorditer
Arg. pro misericordia impendenda, 50. dist., ponderet; 45. dist., licet; 26. q. 7, alligant.  Laur.

 Pro libertate
Haec est iusta causa pugnandi si modus servetur, 23. q. 8, omni timore; et 23. q. 8, hortatu.

 Devotione
Quamvis bona intentione fecerit, modum tamen excessit, quod patet ex eo quod poenitentia imponitur, arg. 23. q. 4, qui peccat; et supra, de restit. spol., olim causam, in fi.

 Retardentur
Arg. mitius agendum cum aliquibus ne a servitio ecclesiae retrahantur, arg. 12. q. 1, certe; C. de poe., honor.

X 5.38.04 Quod autem

 In dedicationibus
Hodie indulgentia quae in consecrationibus ecclesiae fit, non debet excedere annum, sive fiat ab uno sive a pluribus episcopis in anniversario consecrationis.  Et in aliis casibus ultra quadraginta dies huiusmodi indulgentiae hodie non excedunt, infra, de poenit. et remiss., cum ex eo § ulti.

 A non suo iudice
Infra, de poenit. et remiss., omnis § 1; supra, de iudic., at si clerici; et supra, de consuet., ad nostram; et C. si a non comp. iud., iudex.  Potest exponi, id est, a non suo iudice factas.

 Ut prosint
Quid valeant tales remissiones, vetus est querela adhuc tamen satis dubia.  Quidam dicunt quod valent tantum quo ad Deum non quo ad ecclesiam.  Quo ad Deum quoniam si quis sine mortali decedat, non tamen acta condigna poenitentia de peccatis, poenam purgatorii minus sentiet pro modo remissionis sibi factae in vita ista.  Ecclesia tamen viventi ob hoc debitam satisfactionem non relaxat.  Alii dicunt quod valent quo ad ecclesiam, sed tunc tantum cum peccatum per contritionem vel per satisfactionem sufficienter punitum est.  Tunc enim quod ex superabundanti ecclesia imposuit et quo ad Deum et quo ad ecclesiam omnino per tales remissiones remittitur.  Alii etiam dixerunt quod omnino prout dantur, proficiunt et quo ad Deum et quo ad ecclesiam.  Sed qui eas faciunt se onerant, tenentur enim eleemosynis suis et orationibus eas supplere.  Alioquin graviter in purgatorio punientur.  Alii dicunt quod valent tantum ad remissionem illius poenitentiae quae negligenter est omissa.  Sed ex hoc capitulo verius colligitur quod qui iniungit poenitentiam sicut sibi videtur, imponit et concedit ut eam per has remissiones vel in totum vel in partem redimat.  Quod si fecerit ut hic dicitur, valent remissiones ad relaxationem iniunctae poenitentiae, alioquin non.  Hoc tamen verum est quod non valeant ad relaxationem iniunctae poenitentiae quo ad ecclesiam, valent tamen ad minorem poenam peccati quo ad Deum, sicut alia bona.  Sic ergo si iudex iniungit alicui septennem poenitentiam et non concedit ut possit redimere, licet ipse vel alius pro eo generalem faciat remissionem ad pontem vel ad alium locum qui ponti confert de suo, quantitatem poenitentiae sibi iniunctae quo ad ecclesiam non diminuit.  Ala.  Et hoc quod dicitur in hac littera intellige verum cum peccatum per contritionem omnino dimissum est.  Nam pro omni peccato duplex poena debetur, temporalis et aeterna, de poen. dist. 1, si peccatum David; et de poen. dist. 1, sicut primi.  Sed per contritionem poena aeterna dimittitur, de poen. dist. 1, verbum Dei.  Temporalis vero, scilicet per satisfactionem, ut in praedicto capitulo de poen. dist. 1, si peccatum David.  Et pro ista poena qualitercumque satisfaciat ecclesiae, dummodo non decipiatur ecclesia, sufficit et absolutus est quem absolvit, et ligatus quem ligat, 24. q. 1, quodcumque.  Sed imposita alicui septenni poenitentia, datis septem denariis, habet septem annos remissionis valituros sibi praecepto imponentis sibi poenitentiam.  Numquid ultra ieiunare tenetur?  Respondetur si in veritate satisfecerit ecclesiae, non tenetur ex necessitate ieiunare sed ex honestate.  Et si contemnat, peccat mortaliter pro contemptu.  Debet enim semper dolere de peccato, de poen. dist. 3, productior.  Quia nescit an dimissa sint ei peccata, arg. supra, de purg. can., accepimus, ibi: et si simplex fuero etc., cum suis concordantiis.  Et si commode potest adaequari poena cum praecedenti culpa, saltem debet, arg. de poen. dist. 1, vide benignum.  Unde Apostolus: sicut exhibuistis membra vestra etc., 47. dist., omnes huius saeculi.  Et punire in se quod deliquit, de poen. dist. 1, si peccatum; et de poen. dist. 3, poenitentia est.  Tanc.

 Iudices
Id est, episcopi, quia alii inferiores praelati huismodi remissiones facere non possunt, supra, de excess. praelat., accedentibus.  Vel dic iudices, id est, proprii sacerdotes cum iniungunt poenitentias suis parochianis possunt eis concedere qui tales remissiones sibi prosint, si de bonis suis contulerint praedictis locis.  Et hoc favore poenitentiae, ut sic diversis modis possint liberari a peccatis.

 Indulserunt
Arg. quod clericus sine licentia episcopi sui alium iudicem etiam ecclesiasticum eligere non potest, infra, de poenit. et remiss., omnis § 1; et supra, de for. compet., significasti, ubi est hoc expressum.

X 5.38.05 Quod quidam

 Non sit vera huiusmodi poenitentia
Talis poenitentia non est vera, id est, fructuosa quo ad vitam aeternam, tamen valet ei quia sentiet fructum eius cum de alio crimine poenitentiam egerit, de poen. dist. 3 § penulti.; et de poen. dist. 3 § ulti.  Et ideo talis confessio admitti debet prout hic dicit.  Sed pone quod non poeniteat de aliis, valebit ei poenitentia?  Utique, nam omnia bona quae quisque facit in vita, illa prosunt ei ad vitam aeternam promerendam, vel saltem ad minus supplicium subeundum, de poen. dist. 3 § penulti., et incipit, si quis autem.  Item ad bonum temporale obtinendum, de poen. dist. 3, cavendum; et 22. q. 2, si quaelibet culpa.  Aut ad hoc ut Deus citius illustret cor eius ad veram poenitentiam, de poen. dist. 5, falsas.  Tanc.

 Admittenda est
Arg. contra 24. q. 2, legatur; 90. dist., si quis contristatus.  Et certe si adhuc facit, non poenitet, de poen. dist. 3, poenitentes.  Et Deus numquam aliquem sanavit quem non omnino liberaret, de poen. dist. 3, sunt plures.  Item arg. contra 27. q. 1, quae Christo; et 27. q. 1, devotam.  Solutio: prima contraria, scilicet 24. q. 2, legatur; de poen. dist. 3, poenitentes; et de poen. dist. 3, sunt plures, intelliguntur de vera et fructuosa poenitentia.  In capitulo 90. dist., si quis contristatus, compellitur quis recipere satisfactionem.  Illa duo capituli 27. q. 1, devotam; 27. q. 1, quae Christo, intelliguntur non de poenitentia sed de fructu poenitentiae, id est, Eucharistia.

X 5.38.06 Licet

 Leguminibus
Arg. quod si alicui est iniunctum ut pane ieiunet et aqua, non debet aliud sumere quia iam non staret in finibus poenitentiae.  Et hoc est verum nisi necessitas eum arctaret, arg. 82. dist., presbyter.  Necessitas enim semper intelligitur excepta quae legem non habet, de conse. dist. 1, sicut; et infra, de reg. iur., quod non est; et supra, de consuet., quanto.

 Non ad delicias
Prohibetur enim saepe non cibus sed abusus, ut 41. dist., quisquis; 41. dist., deliciae; et 41. dist., non cogantur.  Et est arg. ad hoc 4. dist., denique.

X 5.38.07 Quaesitum

 Matrimonio
Contracto in laicali habitu vel dum erant in minoribus ordinibus, supra, de cleri. coniug., cum olim.

 Negligentibus
Negligentia enim imputatur, supra, de iniur. et damn. dat., si culpa.  Quia dissoluta negligentia proprie dolum est, ff. mand. vel cont., si fideiussori, 1. resp.; 50. dist., saepe.  Et dissoluta negligentia habetur pro conscientia, ff. de aedil. edict., cum sex.  Qualis est ignorantia Iudaeorum, qui nolunt intelligere ut bene agant, 1. q. 4 § ulti.  Sic 37. dist., non omnis.  Ber.

 Nisi in publicum
Tunc enim sacerdos publicam potest facere poenitentiam, 28. dist., presbyter, ubi de hoc, et 30. dist., si quis presbyter.  Sed non solemnem, de qua habes 50. dist., in capite.  De qua etiam intelliguntur illa capitula 50. dist., confirmandum; 50. dist., illud alienum, quam clerici facere non debent.  Sed depositus solemniter publicae poenitere potest, de poen. dist. 6, sacerdos; et 30. q. 1, si quis sacerdos.  Item arg. contra id quod dixi de publica poenitentia, 82. dist., presbyter si, ubi dicitur presbyter publice poenitere non debet.  Sed exponitur publice, id est, solemniter.  Si autem occultum est peccatum, nec publicam sacerdos facere debet poenitentiam, ut hic patet.  Et sic potest intelligi illud 82. dist., presbyter si, ut non poeniteat publice cum peccatum est occultum.  Sed in casu isto posset agere poenitentiam etiam solemnem, cum sine spe restitutionis de tali crimine privatus sit, supra, de temp. ord., quaesitum.  Ergo multo fortius publicam ex quo crimen venit ita in publicum.  Ber.

 Poenitentia debet imponi
De hoc dictum est supra, de his qui fil. occ., de infantibus.

 Incuria
Quod prima facie praesumendum est, arg. supra, de praesump., afferte.  Unde etiam dicit lex quod repentini casus iniquitas per iacturam paternae pietatis emendanda est, C. de inoffic. testam., si mater.

 Arbitrio
26. q. 7, tempora poenitudinis; et infra, de poenit. et remiss., Deus.

X 5.38.08 Deus qui

 Arbitrium
Supra, de poenit. et remiss., quaesitum.

 Circumstantiis
Infra, de poenit. et remiss., omnis.  Arg. quod circumstantiae aggravant peccatum, supra, de homic., sicut dignum, 1. resp.; 40. dist., homo Christianus; de poen. dist. 5, consideret; 23. q. 8, occidit.

 Novitate
Propter novitatem detrahendum est iuri, ut 35. q. 3, quod scripsi; et supra, de divort., Deus.

 Prout saluti
Quia hoc solum bene agitur, ut vita hominum corrigatur, 23. q. 5, prodest.

 Paulatim
12. dist., novit.  Quia paulatim lupus comedit agnum, 13. q. 1 § is ita, ultra unam columnam.

 Confessionis formam
Id est, confiteor Deo.

 Orationem dominicam
Scilicet, Pater noster.

 Symbolum
Scilicet, Credo in Deum.

 Consuetis
Infra, de poenit. et remiss., omnis; et de conse. dist. 2, saeculares.

 Mortis
Infra, de poenit. et remiss., quod in te; et 50. dist., ex poenitentibus; et supra, de spons., non est.

X 5.38.09 Officii

 Supposuit
Criminis suppositi partus accusatio nullo tempore clauditur, etiam post mortem, ff. ad leg. Corn. de fals., qui falsam.  Licet alia crimina claudantur, C. ad leg. Corn. de fals., querelam; et C. si reus vel accus. mort., etsi; et 23. dist., quorundam.  Et nota quod haec accusatio non datur cuilibet de populo, sed propinquis aut his quibus ea res pertinet, ff. ad leg. Corn. de fals., lege Cornelia.  Vincen.

 Deneganda
Hoc mirum est quod durante suppositione per quam fraudantur consanguinei debita successione, haec mulier poenitere potest contra illud, 14. q. 6, si res; et de poen. dist. 3, poenitentes.  Sed ipsa non potest detegere suppositionem, quia ei non crederetur obstante praesumptione quae habetur ex matrimonio, quod filius natus sit ex nuptiis, ff. de his qui sui vel alien. iur. sunt, filium.  Et etiam periculosum esset mulieri illud detegere.  Laur.

 Poenitentia
Hoc tamen scias quod quamdiu est in mortali, nec deponit animum peccandi, non valet ei talis poenitentia, 14. q. 6, si res.  Tamen ad poenitentiam admitti debet, sed est ei dicendum quod non est ei fructuosa quo ad vitam aeternam, supra, de poenit. et remiss., quod quidam; de poen. dist. 3 § penulti.; et de poen. dist. 3 § ulti.; et de poen. dist. 5, falsas.  Io.

 Alienos
Ad quos ab intestato devolveretur hereditas.  Si enim aliqui tales sint ad quos ab intestato devolveretur, exheredari non debent.  Sed pone quod tales non sunt, adhuc tamen peccat impediendo liberam testamenti factionem, C. si quis aliq. test. proh., civili; et C. si quis aliq. test. proh., eos.  Et ideo dicit: maxime.  Vincen.

X 5.38.10 Nova

 Evangelium
In matutinis sorte poterant legere Evangelium, unde etiam diaconissae appellantur, 27. q. 1, diaconissam.

 Praedicare
Mulier enim nec praedicare nec docere potest, quia hoc officium extraneum est a mulieribus, nec sacra vasa contingere, 23. dist., sacratas; et 23. q., mulier; et 33. q. 5, mulierem.  Immo nec laici praedicare vel docere debent, supra, de haeret., cum ex iniuncto.  Nec possunt velare moniales, 20. q. 2, statuimus.  Nec absolvere eas, infra, de sent. excom., de monialibus.  Nec iudicare, 33. q. 5, mulierem, nisi forte aliqua nobilis hoc habeat ex consuetudine, supra, de arbitr., dilecti.  Nec arbitrium in se suscipere, ut ibidem, et C. de recepti., sancimus.  Nec procuratrix esse potest in iudicio, C. de procur., quod de absente; et C. de procur., alienam.  Nisi forte pro patre morboso aut aetate impedito ageret, ff. de procur., feminas.  Nec advocare potest in iudicio, 3. q. 7, infamis § 3.  Et generaliter viri officium mulieribus est interdictum, ff. de regul. iur., feminae.  Sed numquid abbatissa potest instituere vel suspendere?  De hoc dictum est supra, de maior. et obed., dilecta.

X 5.38.11 Quod in te

 Denegetur
Tempore interdicti, infra, de sent. excom., permittimus.

 Concedimus
Ista enim duo sacramenta sive tria semper excipiuntur in quolibet interdicto, scilicet baptisma parvulorum, et poenitentia morientium in quo intelligitur viaticum prout hic patet.  Et dicitur viaticum quasi a via, quia sunt in via recedendi de hac vita.  Nec est istud sacramentum necessitatis, tamen concedendum est decedentibus etiam tempore interdicti, ut patet hic.

 Ex gratia
Si ex gratia conceditur clericis qui servaverunt interdictum, ergo videtur quod ius non sit commune, ergo non competit nisi impetretur, cum nemo sit exemptus ab illa generalitate interdicti nisi qui per privilegium exemptus est.  Vel potest dici quod per istud ius clerici canonicis regularibus aequiparentur.  Simile supra, de privileg., quod nonnullis.  Io.

 Audiri
Patet ergo quod cum excommunicato non licet stare extra ecclesiam, cum etiam interdicto prohibeatur audire exterius.  Io.

 Poenitentia
Hoc est speciale in istis personis, ut sine necessitate vel periculo mortis admittantur ad poenitentiam.  Sed hoc facit necessitas, quia hoc eis non conceditur nisi cum proficiscuntur, et ita quasi in via dicuntur, sicut illi quibus datur viaticum.  Item potest dici, si aliquid proficiscuntur ad iustum bellum, quia ibi est iusta causa timoris.  Item idem esset si aliqui essent excommunicati ut in iusto bello, quia possunt absolvi a quocumque alio quam ab excommunicatore, arg. infra, de sent. excom., de caetero; de conse. dist. 4, sactum est baptismum; et 33. q. 2, in adolescentia.  Sed quid si in civitate interdicta aliqui vellent satisfacere, numquid in eis relaxandum est interdictum?  Non, quia aliqui sine culpa sua interdicuntur, supra, de spons., non est.  Et quia sic rigor ecclesiae dissolveretur, arg. supra, de privileg., ut privilegia.  Io.  Tanc. dixit quod si aliqui vellent iurare stare mandato ecclesiae, quod essent admittendi.  Sed finis iste videtur contradicere, quia hic specialiter hoc concedit recipientibus signum crucis et peregrinis, ergo aliis intelligitur prohibere, sicut quod de uno negatur de alio conceditur, 25. dist., qualis.  Quod verius puto, licet invenias contrarium dictum.

X 5.38.12 Omnis

 Directionis
Id est, cum est doli capax, quia tunc potest peccare, supra, de delict. puer., pueris; C. si adv. del., in criminibus; et C. si min. se maior. dix., si alterius; arg. de conse. dist. 4, eos; et C. de fals. mon., quoniam.

 Omnia sua peccata
Alias non esset fructuosa poenitentia, ut dictum est supra, de poenit. et remiss., quod quidam, ubi de hoc.  Non tamen venalia, quia illa tolluntur per orationem Dominicam vel per aquam benedictam, de poen. dist. 3, de quotidianis; de poen. dist. 6, qui vult.  Tamen si recolit, confiteatur illa.

 Proprio sacerdoti
Nisi ille sit imperitus.  Tunc de ipsis licentia, ut hic dicit, quaeret discretum, de poen. dist. 6, placuit.  Ber.

 Ad minus in Pascha
de conse. dist. 2, et si non frequentius.

 Sepultura
Hoc est contra regulam illam: cui communicamus vivo communicare debemus et mortuo.  Fallit etiam in alio casu, 23. q. 5, placuit; et supra, de statu monach., monachi; et supra, de torneam., felicis; et supra, de usur., quia in omnibus; et supra, de rapt., super eo.

 Alieno sacerdoti
Executionem habenti.  Hoc dico propter illos sacerdotes sive saeculares sive regulares qui non habent ordinis executionem sacerdotalis, ut sunt illi qui non sunt a populo electi vel qui ab episcopo populo non praeficiuntur, 16. q. 1, adiicimus § ecce in hoc; et 16. q. 1, generaliter § ecce sufficientes.  Sed ecce si Praedicatores et fratres Minores vel alii religiosi non habentes populum habent privilegium, ut alienos parochianos possint recipere ad poenitentiam, numquid sufficit privilegium ut parochianum alterius possint recipere ad poenitentiam sine licentia proprii sacerdotis?  Privilegium enim aequiparat eos illis qui a populo sunt electi vel illis qui ab episcopis populo praeficiuntur, et dat eis solam executionem, et ita necessaria est adhuc licentia proprii sacerdotis, ut hic dicitur.  Si enim de duabus servitutibus una tollitur, remanet altera, quod bene probatur supra, de auctor. et usu pal., ex tuarum; supra, de privileg., pastoralis; ff. de servitu. urb. praed., si domus tua.  Et ideo dicit, alieno, et non alii.  Nec Papa per talem indulgentiam intendit praeiudicare proprio sacerdoti, ut in capitulo praedicto supra, de auctor. et usu pal., ex tuarum, cum suis similibus; et infra, de sent. excom., cum desideres, in fi.  Et hoc idem dixit Hug. 16. q. 1, et in praedictis §.  Ber.

 Obtineat
Quid si ille malitiose recusat?  Arg. quod potest ire ad alium, supra, de regular., licet.  Vel vadat ad eius superiorem si potest, ut illum compellat vel ille dabit licentiam, arg. supra, de iure patron., nullus.  Arg. C. de temp. appel., cum anterioribus § ulti.; arg. infra, de poenit. et remiss., ne pro dilatione, ad fi.  Ber.

 Vel ligare
Supra, de poenit. et remiss., quod autem; 9. q. 2, nullus alterius; et 9. q. 2, placuit; et supra, de paroch., nullus.  Et est arg. quod clericus sine licentia sui episcopi non potest in non suum iudicem consentire, supra, de poenit. et remiss., quod autem; et supra, de for. compet., si diligenti; et supra, de for. compet., significasti, ubi de hoc; et infra, de poenit. et remiss., ne pro dilatione.  Ber.

 Vinum et oleum
Id est, misericordiam et disciplinam, 45. dist., disciplina; et 45. dist., omnis qui; et 45. dist., sunt namque; et 45. dist., vera iustitia.  Ber.

 Circumstantiis
Sic supra, de poenit. et remiss., Deus; et supra, de homic., sicut dignum, in princ.; de poen. dist. 5, consideret.  Ber.

 Diversis experimentis
Non tamen sicut imperitus medicus, 29. dist., necesse.  Sed diligenter experiatur vires ipsius, qualem poenitentiam possit portare, arg. 26. q. 7, alligant.  Sic ut potius reddat rationem de misericordia quam de crudelitate, ut ibi, 86. dist., non satis, ultra medium; et 11. q. 3, nemo peritorum.  Ber.

 Deponendum
Olim etiam alia poena imponebatur, de poen. dist. 6, sacerdos.  Hodie haec imponitur.

X 5.38.13 Cum infirmitas

 Causa cessante
Supra, de iureiur., et si Christus, ad fi.; et supra, de renunciat., post translationem, ubi de hoc.

 Arceatur
Per sententiam non ipso iure, quod male vel nullo modo servatur.

 Multo pretiosior
12. q. 1, praecipimus; 24. q. 3, si habes; C. de sacro. eccl., sancimus, in fi.  Et ideo potius et prius est consulendum animae quam corpori, quia ubi maius est periculum cautius est providendum, 42. dist., quiescamus; et 7. q. 2, nuper; ut ff. de Carb., si cui controversia § 2.  Ber.

X 5.38.14 Cum ex eo

 Litteras
Sic ergo credetur litteris episcopi si vere sint, supra, de probat., post cessionem; et 11. q. 3, curae.

 Proponere
Quia in talibus diligens inquisitio facienda est, 42. dist., quiescamus.

 In taberni
Si enim ibi publice deliquerint, possunt a diocesano puniri licet sint exempti, supra, de privileg., tuarum, ubi de hoc.

 Claves ecclesiae contemnuntur
Quod esse non debet.  Simile supra, de poeni., gravem; supra, de privileg., ut privilegia.

 A pluribus
Quid si quilibet indulgeat annum.  Numquid valet et huiusmodi indulgentia contra statutum istud?  Videtur quod non, supra, de excess. praelat., cum ad quorundam; et supra, de excess. praelat., sane; et supra, de excess. praelat., illud.  Credo quod teneat, licet ibi faciant contra mandatum istud, quia non adiicit hic quod si secus fecerint, decernimus non valere, prout dicitur in illa decretali supra, de excess. praelat., cum ad quorundam.  Arg. ad hoc supra, de praeben., inter caetera, ubi enim huiusmodi clausula non apponitur in mandato.  Licet fiat contra mandatum, tamen tenet quod factum est, supra, de praeben., dilectus filius 2.  Arg. contra infra, de poenit. et remiss., nostro., in fi.

X 5.38.15 Nostro

 Per tuam provinciam
Nota quod archiepiscopus per totam provinciam suam potest facere remissiones, prout hic colligitur, et episcopus in sua diocesi, licet archiepiscopus non sit iudex ordinarius omnium de provincia sua, supra, de offi. ord., pastoralis.  Et iurisdictionem contentiosam non habet in sua provincia nisi in certis casibus, ut dicitur in decretali supra, de offi. ord., pastoralis. Sed voluntariam sicut proconsul cum urbem egressus fuerit iurisdictionem habet non contentiosam sed voluntariam, ff. de off. procon., omnes proconsules.  Et legatus potest in sua provincia facere remissiones, quia et statuta perpetua facere potest, supra, de offi. legat., nemini.  Et est hoc episcoporum et archiepiscoporum, scilicet facere remissiones nisi ex speciali concessione vel alia legitima causa competat aliis inferioribus praelatis, supra, de excess. praelat., accedentibus.  Et privilegia possunt concedere episcopi et archiepiscopi, supra, de his quae fi. a prael., quanto; et arg. supra, de iure patron., nullus.

 Concilii
Supra, de poenit. et remiss., cum ex eo.

X 5.38.16 Ne pro dilatione

 Periculum immineat
Sic propter periculum mortae datur absolutio statim, quae alias non daretur, infra, de sent. excom., nuper, in fi.; et infra, de sent. excom., sacro; et supra, de offi. ord., ad reprimendam.  Et propter periculum animae statim infans baptizatur, 5. dist., baptizari; et de conse. dist. 4, ne quod absit.  Et dilatio propter periculum tollitur, ne interim aliquod contingat periculum, de conse. dist. 4, Iudaei.  Et est arg. quod ubicumque periculum timetur, dilatio sine mora vitanda est, 28. dist., de Syracusanae.  Item arg. quod sacerdos statim debet currere ad infirmum quando vocatur, quia vitam adimit quisquis morienti poenitentiam denegavit, 26. q. 6, si presbyter; et 26. q. 6, agnovimus.  Et reus erit animarum, ut ibi dicitur.

 Permittimus
Sic ergo videtur quod episcopi vel alii inferiores praelati exempti ante permissionem non poterant se subiicere alicui confessori sine licentia sui superioris, supra, de poenit. et remiss., omnis.  Quia nullus clericus sine licentia sui episcopi potest eligere iudicium non sui iudicis, personae vel rerum, supra, de for. compet., si diligenti; et supra, de for. compet., significasti; et 3. q. 6, non liceat.  Arg. multo minus iudicium animae, quod maius est.

 Providum
Qui sciat ligare ac solvere, de poen. dist. 6, qui vult; et supra, de poenit. et remiss., omnis § sacerdos.  Et qui diligenter investiget qualitatem criminis et personae, de poen. dist. 5, consideret.

