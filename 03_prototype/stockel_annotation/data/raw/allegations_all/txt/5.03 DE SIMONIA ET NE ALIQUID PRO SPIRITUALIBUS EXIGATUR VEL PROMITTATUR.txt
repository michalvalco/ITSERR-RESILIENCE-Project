X 5.03 DE SIMONIA ET NE ALIQUID PRO SPIRITUALIBUS EXIGATUR VEL PROMITTATUR

X 5.03.01 In ordinando

 Imponit
Hoc sumptum fuit ex illo canone 1. q. 2, sicut episcopum.

 Minister
Id est, archidiaconus qui examinat promovendos, supra, de offi. archidiac., ad haec, circa fi.

 Vendere
Verbum vendere non continet gratuitum contractum, quia venditio non procedit sine pretio, ff. de contrah. empt., inter patrem § sine pretio; et C. de contrah. empt., empti fides; Inst. de emp. et ven. § pretium.  Sed quare notarius non potest vendere operas suas vel chartam, cum de suo nemo beneficium facere compellatur, 10. q. 2, precariae 1.  Dicunt quidam quod hoc obtinet ubi notarius percipit salarium de publico.  Laur. dicit quod etiam si nihil percipiat de publico, nihil potest recipere pro tali scriptura, quia simoniam committeret.  Et est speciale in odium simoniae, ne fraus posset procurari.  Ex pacto enim nihil accipere debet, sed si gratis et sponte aliquid offeratur et sine omni intentione ab initio ad hoc accessit, non credo quod peccaret notarius laicus, arg. infra, de simon., cum sit Romana; et est expressum 1. q. 2, sicut episcopum.

 Pastellis
1. q. 3, si quis obiecerit.  Ne in fraudem aliquid fiat non obstante aliqua consuetudine, 1. q. 1, emendari; et infra, de simon., Iacobus.  Vincen.

X 5.03.02 Qui alium

 Expulerit
Dupliciter enim peccat in dando pecuniam, et quia locum viventis occupat, arg. infra, de simon., nemo; 7. q. 1, eum; et supra, de concess. praeben., qui in vivorum.  Ber.

X 5.03.03 Si dominus

 Uni
Scilicet Iudaeo sceleratissimo, cum dixit: si enim male locutus sum etc., 2. q. 7, nos si § ecce.

 Non igitur
Arg. hic a minori quasi diceret: si Iudaeus qui malus est admittitur ad testimonium contra Dominum, multo fortius catholicus admittitur, ut veritatem asserat contra simoniacam pravitatem.  Simile arg. supra, de elect., cum in cunctis, in princ.  Ber.

 Catholicus
Arg. quod quilibet catholicus admittitur ad testimonium contra simoniacum nulla distinctione facta, arg. infra, de simon., tanta.  Dic ut supra, de accusat., cum P.  Ergo a contrario sensu haereticus vel paganus non admittitur, quod verum est.

 Exorandus
Simile 79. dist., si quis Papa, ex eo quod dicit, exorandus.  Est arg. quod testes in criminalibus non compelluntur, supra, de testibus cog., dilectorum, ubi de hoc.  Ber.

X 5.03.04 Accusatum

 Solemnia
Capitulum hoc et sequens intellige de eo qui erat publice infamatus.  Alias non deberet suspendi, 2. q. 5, presbyter si a plebe; et 2. q. 5, si mala fama.  Sed nonne erant isti suspensi ipso iure quare suspenduntur, infra, de simon., tanta; et 32. dist., praeter § verum, in fi.; et 1. q. 1, quibusdam; et 1. q. 1, reperiuntur?  Respondetur: de facto suspenduntur cum ipso iure sint suspensi.  Simoniacus enim in ordine, quantumcumque sit occultus, est ipso iure suspensus, nec potest missam cantare, infra, de simon., tanta.  Quoniam ipsum charactarem habet vitiosum, in quo casu loquuntur haec duo capitula.  Unde cum essent isti super hoc infamati merito ipso facto debuerunt suspendi.  Si vero occultum esset, licet sit suspensus quo ad se, sicut quilibet in peccato mortali constitutus, supra, de cohab. cler. et mul., quaesitum; et 1. q. 1, sacerdotes.  Non tamen quo ad alios est suspensus, arg. infra, de simon., Matthaeus; et infra, de simon., ex tuae.  Ber.

X 5.03.05 Quotiens

 Pervenit
Per famam scilicet, et ideo de hoc voluit inquirere, quia praelatorum est inquirere de excessibus subditorum, supra, de offi. ord., perniciosa; infra, de collus., crimina; 11. q. 3, praecipue.  Alioquin eis imputatur, 43. dist., Ephesiis.  Ber.

X 5.03.06 Sicut simoniaca

 Vincit
Quia respectu eius caetera crimina pro nihilo reputantur, 1. q. 7, patet; et arg. infra, de simon., tanta.  Arg. contra 32. q. 7, quid in omnibus.  Sed ibi solvitur quod dicit ibi, gravius, id est, communius, et supra, de accusat., inquisitionis, ubi aequiparantur homicidium et simonia quo ad poenam.  Horribilius est tamen homicidium cum quo numquam dispensatur, 50. dist., miror.

 Sine dilatione
1. q. 1, quisquis; et 1. q. 1, reperiuntur; 23. q. 4, si ea; 35. q. 9, loci.

 Per aliquam personam
Quae de iure admitti debeat, ut dixi supra, de accusat., si legitimus; et supra, de accusat., cum P; et supra, de accusat., cum oporteat.

 Claruerint
24. q. 3, ecce.

X 5.03.07 Tanta

 Ad accusationem
Si accusatus fuerit infamatus de hoc dictum est supra, de accusat., cum P; et supra, de accusat., si legitimus.

 Omnis peccator
Non praecisus ab ecclesia per sententiam canonis vel iudicis toleratus et poenitens.  Et sic non est obiectio de excommunicatis et suspensis, ut notorii fornicarii, 32. dist., nullus; nec de suspenso quo ad se.  Nam quilibet constitutus in mortali peccato suspensus est quo ad se, supra, de cohab. cler. et mul., quaesitum; et 1. q. 1, sacerdotes; et 1. q. 1, sacrosancta.  Et sic omnes alii possunt cantare missam praeter simoniacum.  Vel quod dicit: omnis peccator potest cantare missam, potest referri ad facilitatem etiam dispensandi, quasi diceret, facilius dispensatur cum omnibus aliis criminosis praeter homicidium quam cum simoniaco.  Vel hoc dictum est in detestationem criminis.  Vel sic, dato, quod omnis peccator possit celebrare, simoniacus tamen non potest, considerato initio, quia simoniacus in ipso sui initio commissionis suspensus est, ut 1. q. 1, quibusdam.  Sic ex eo tempore quo simoniae crimen committit, damnatus est.  Unde postea celebrare non potest etiam post peractam poenitentiam, nisi dispensetur cum eo, quod non contingit in aliis criminibus.  Et ita plana est littera ista considerato initio cuiusque peccatoris.  Sic C. ad leg. Iul. maiest., quisquis, vers. donationes et quarumlibet postremo alienationes ex omni tempore etc.  Et ita simoniacus celebrare non potest nisi cum eo dispensatur.  Quis posset dispensare dictum est supra, de renunciat., post translationem.  Nec potest agere poenitentiam nisi renunciet beneficio et executioni, supra, de accusat., inquisitionis.  Postquam vero renunciaverit et poenitentiam egerit, poterit cum eo dispensari si placuerit superiori, et sic licite poterit postea exercere officium, arg. ff. de preca., certe § Iulianus.  Quia iam possidet ex nova concessione, arg. infra, de simon., ex insinuatione; ut ff. de evict., si servus § 1, in fi.

 Etiam meretrix
Quae alias non est admittenda ad accusationem vel ad testimonium propter utilitatem eius, ut C. de adulter., quae adulterium; et ff. de testi., testium § lege Iulia.  Eadem ratione nec ad alium legitimum actum.  Ber.

X 5.03.08 Non satis

 Requiratur
Aliquo pacto, infra, de simon., veniens; et infra, de simon., tua.  Tamen si sponte sine aliqua conditione et pura intentione aliquid dare voluerit, non prohibetur, infra, de simon., tua.  Sed si monasterium esset ita tenue, quod non potest sufficere, argumentum est quod tunc posset exigere hoc modo: frater scias quod nos possumus tibi providere.  Si vis intrare, porta tecum unde vivere possis, ut 1. q. 2, si quis propter hoc.  In simonia enim et usura amor lucri prohibetur, 14. q. 4, si quis oblitus.  Vincen.

 Prioratus
1. q. 1, si quis episcopus; et 1. q. 3, salvator; et supra, de statu monach., monachi.

 Pro sepultura
Quot modis dicatur sepultura dictum est supra, de sepult., parochiano.  Ber.

 Diuturnitas
Simile infra, de simon., cum in ecclesiae; et supra, de consuet., quanto; et supra, de consuet., cum tanto; ad idem 1. q. 3, si quis praebendas.  Diuturnitas temporis peccatum non excusat, 24. q. 1, schisma; et 1. q. 1, nullus episcopus gravamen; ff. de act. et oblig., obligationum § 1.  Arg. contra ubicumque habet locum praescriptio, 32. q. 4, obiiciuntur.  Solutio: de hoc dictum est supra, de consuet., cum tanto; et supra, de temp. ord., sane.  Ber.

X 5.03.09 Cum in ecclesiae

 Introducendis
1. q. 3, si quis obiecerit.

 Benedictionibus nubentium
Sic infra, de simon., suam.  Pro benedictionibus nubentium aliquid accipi prohibetur, quia per eas gratia confertur, licet pro matrimonio aliquid dare vel recipere non est peccatum, 1. q. 1, quicquid; et 32. q. 2, honorantur.  Quia licet fit sacramentum, per ipsum tamen gratia non confertur, 27. q. 1, nuptiarum; 32. q. 2, connubia.  Unde est arg. quod non idem iuris est in accessorio, quod in principali.  An pro exequiis mortuorum licitum sit recipere, dicitur infra, de simon., suam.  Ala.

 Consuetudine
Videtur quod talis consuetudo non sit reprobanda ut pro receptione canonica vel introductione personae in ecclesiam aliquid recipiatur, in Auth. de sanct. episc. § pro consuetudinibus, coll. 9.  Dum tamen non detur ex pacto aut exigatur, sed sponte ex post facto offeratur.  Et est optimum arg. 1. q. 2, sicut episcopum; et 18. dist., de eulogiis; et infra, de simon., dilectus 2.  Sed hic requirebatur ex consuetudine quod est penitus reprobandum, infra, de simon., Iacobus.  Ber.

 Infelicem
Supra, de consuet., cum tanto, ubi de hoc.  Et male adinventae consuetudines nullo tempore confirmantur, in Auth. ut nulli iudic. lic. hab. § nunc vero, coll. 9.

 Giezi
Qui primo in veteri testamento simoniam invenit, unde fuit lepra percussus, 1. q. 1, qui studet; et 1. q. 1, cito turpem.  Simoniaci dicuntur a Simone Mago.

X 5.03.10 Cum sit

 Procurationem
Hanc procurationem recipit episcopus non pro aliquo sacramento, quia hoc est simoniacum, ut 1. q. 1, statuimus; sed potius pro labore.  Immo nec pro labore, sed ista procuratio permissa est a iure, sicut et aliae procurationes quae fiunt ratione visitationis.  Unde nullam simoniam committit, quia qui peccat legis auctoritate non peccat, 23. q. 4, qui peccat.  Et ista procuratio praestari debet secundum facultates ecclesiae, sicut et aliae, supra, de censib., sopitae; et supra, de censib., cum nuper.  Immo si ecclesia procurare non posset episcopum, ipse suis sumptibus consecrabit ecclesiam, 10. q. 3, cavendum; et 1. q. 2, placuit; arg. in Auth. de mandat. princip. § sit tibi, coll. 3.  Ber. 

X 5.03.11 De hoc autem

 Manifestum
Id est, notorium; alias secus 11. q. 3, eorum qui; et 3. q. 5, quia suspecti.

 Recepisse
Maxime arg. supra, de confess., cum super; et infra, de simon., nobis.

 Confessi fuerint in iure
Alias confessio extra iudicium non praeiudicat.  De hoc nota supra, de confess., ex parte.  Item arg. hic quod non mitius agitur cum confesso quam cum convicto, 2. q. 1, nos; supra, de confess., cum super; et ff. de confes., confessus.  Arg. contra 50. dist., presbyterum; 12. q. 1, non dicatis; et arg. 50. dist., si quis praepostera; 2. q. 1, in primis, in princ.  Solutio: cum sponte confesso mitius agitur, sed non parcitur sponte confesso in iure timore probationum, non enim est beneficium quod fit ex necessitate, ff. de ritu nupt., proxime.  Sed ea sunt in nostris officiis gratiora, quae cum impendere non teneamur causa tamen liberalitatis impendimus, 28. q. 1, iam nunc.  Ergo qui invitus confitetur, non remuneratur.

 Deponendi
Haec est poena simoniacorum.  Sic supra, de confess., cum super, cum agitur in modum accusationis.  Immo idem videtur si agatur in modum inquisitionis, supra, de accusat., inquisitionis, 1. resp.
 
 Manifestum est
Non tamen notorium, quoniam tunc secus, ut patet supra eodem capitulo, ubi ponitur manifestum pro notorio.  Alia littera habet: non.

 Canonica purgatio
Propter infamiam, infra, de simon., insinuatum; supra, de accusat., cum P.

 Regem autem et principes
Hic rex et princeps ius habebant in electione tamquam patroni quorum assensus debet requiri, supra, de elect., sacrosancta.  Et ita videlicet quod si non praestitissent consensum, non confirmabitur electio.  Et sic ius habebant unde nec ante nec post electionem licitum fuit redimere consensum illorum, 8. q. 3, talia; et 1. q. 3, si quis praebendas; et 1. q. 1, eos; et infra, de simon., Matthaeus.

 Restituant
Quia sine periculo eam retinere non possunt, ut hic patet.  Et cum poena dupli debent restituere illam, in Auth. de sanct. episc. § si vero laicus, coll. 9, in 2. colum.; et in Auth. de sanct. episc. § si autem saecularis, coll. 9; et infra, de simon., audivimus; et supra, de immun. eccl., quia plerique.  Hic nota quod ecclesiae restitui debet cui facta fuit iniuria, arg. 17. q. 4, si quis in atrio; et 27. q. 1, si quis rapuerit; et in Auth. de sanct. episc. § si quis autem, coll. 2.  Et ecclesia potest vendicare illam pecuniam, in Auth. de sanct. episc. § si vero laicus; et in Auth. de sanct. episc. § sed neque xenodochium.  Arg. contra infra, de simon., veniens, ubi restituitur ei qui dedit.  Ala. dixit quod in decretali infra, de simon., veniens, restituta fuit ei qui dedit de misericordia, et hoc quod hic dicit est ius commune.  Tu dicas aliter.  Illa infra, de simon., veniens, loquitur de monacho qui pecuniam dedit pro sua receptione.  Et illud est ius, et hoc similiter.  Si ergo aliquis det pecuniam monasterio ut recipiatur, simonia committitur, infra, de simon., quoniam.  Ei ergo qui dedit debet restitui pecunia tam indigne a monachis accepta, ut cum ea in aliud monasterium intret ne sit onerosus secundo monasterio, arg. 16. q. 6, de lapsis; et 27. q. 1, si quis rapuerit.  Et ubicumque sive monasterio sive ecclesiae saeculari pecunia taliter data et accepta fuerit prout dicit decretalis infra, de simon., veniens, restituenda est pecunia ei qui dedit.  Nec ecclesia vel monasterium debet cum tali fraude esse in lucro, cum ipsi clerici vel monachi in hoc ita communiter delinquunt, cum ipsi clerici de hoc sint puniendi, et ex eodem facto poenam et praemium consequi non debeant, ut ff. de negot. gest., sive hereditaria.  Et ex hoc contingeret viam fraudibus aperiri, quod esse non debet, 93. dist., pervenit 2; et 35. q. 9, loci, in fi.  Et tale lucrum ecclesia non debet habere, nec possent clerici vel monachi poenitere, nisi restituerent quod simoniace receperunt.  Vel posset dici quod si clerici saeculares sic communiter delinquunt, ecclesiae debet applicari et clerici sunt omnes ab ecclesia removendi.  Cum vero pecunia datur alicui, puta praelato soli vel alii cuicumque, ita quod ecclesia non sit in culpa, tunc locum habet quod prius dicitur, quod ille qui pecuniam receperit debet illam restituere ecclesiae in cuius ignominiam data fuit.  Nec debet ei restitui qui dedit, et praecipue si sit saecularis, in quo casu intelliguntur authenticae praedictae.  De regulari potest dici quod et tunc non debet ei restitui simpliciter, sed assignanda est secundo monasterio ad quod transit, ut eo vivente habeat usuam illius, arg. praedictorum capitulorum 16. q. 6, de lapsis; 27. q. 1, si quis rapuerit.  Et hoc cum ecclesia fuit in culpa.  Ber.

X 5.03.12 Cum essent

 Promiserat
Haec promissio sive pactio illicita fuerat et simoniaca, supra, de pact., pactiones; et infra, de simon., tua; et 1. q. 2, quam pio.  Unde miles per talem promissionem non obligatur, quare ipsi R. imponitur silentium.  Si vero sine aliqua pactione promovisset negotium illius vel alias servivisset eidem, bene poterat eum remunerare, sive praesentando ipsum ad aliquod beneficium, sive etiam alio modo, arg. 61. dist., quod proderit.  Immo etiam naturaliter erat ei obligatus, ff. de pet. hered., sed et si lege § consuluit; et arg. 12. q. 2, haec huius placiti.  Potest ergo licite quilibet servire episcopo vel alii spe futurae remunerationis, nec simonia committitur in tali spe cum sine omni pactione vel conditione serviat, dummodo principaliter hac intentione non serviat nec episcopus directe pro hoc servitio ei providere in beneficio intendat, quia sic esset immunis ab officio et obsequio, 1. q. 1, ordinationes; et 1. q. 1, sunt nonnulli.  Alias nisi speraret inde remunerationem quare serviret, cum ex debito ei non teneatur, immo qui dignus est potest sperare episcopatum et alios honores, 59. dist., si officia; 74. dist., consuluit.

 Silentium
Et bene, quia si ecclesiam tali modo adeptus fuisset, eam renunciare teneretur, ut 1. q. 1, si quis neque.  Et in aspera poena vel poenitentia semper esset, ut ibi, quam etiam agere non posset ea retenta, supra, de accusat., inquisitionis.

X 5.03.13 Insinuatum

 Ingressum
Unde fures sunt et latrones, quia non intrant per ostium, supra, de iure patron., relatum; et 23. q. 4, tres personas; et 1. q. 1, ordinationes; 7. q. 1, non furem.

 Notorium
Dicitur tribus modis notorium, supra, de cohab. cler. et mul., quaesitum.  Et ideo nulla probatio est necessaria, supra, de accusat., evidentia; et 2. q. 1, de manifesta.

 Quinta vel sexta manu
Arg. contra 2. q. 5, presbyter si a plebe; et 2. q. 5, si mala fama; et 2. q. 5, omnibus.  Solutio: regulare est quod ipse episcopus debet se purgare cum duodecim presbyteris, presbyter cum quinque, diaconus cum tribus, unde versus: pontificem parium manus expurgat duodena // quinta sacerdotem levitam tertia poena // maior maiori minor est adhibenda minori.  Quandoque tamen sunt pauciores, ut supra, de accusat., cum P; 2. q. 5, omnibus; quandoque plures, infra, de purg. can., inter sollicitudines.  Hodie vero numerus compurgatorum arbitrarius est, secundum arbitrium iudicis, supra, de accusat., inquisitionis, in fi.

 Perpetuo prives
Nota quod deficiens in purgatione punitur, ut hic patet, et supra, de simon., de hoc; et infra, de purg. can., cum P.  Sed purgatio indicitur propter probabilem praesumptionem ortam ex fama.  Ergo videtur quod ex probabili praesumptione possit diffinitiva sententia ferri, quod non est verum.  Sed ista probabilis praesumptio transit in violentiam, ex eo quod non habet testes suae honestatis.  Ber.

X 5.03.14 Nemo

 Quodlibet
Id est, aliquod de quibuslibet.  Simile 15. q. 1, mulier; et supra, de cond. appos., verum; et 1. q. 7, si quis omnem, in primo vers.

 Celet
Nota quod simoniam committit, qui pro aliquo temporali celat peccatum alicuius, quod peccatum corrigere vel denunciare tenetur episcopo, sicut simoniacum est aliquid recipere, ut qui ordinandus est, non ordinetur, vel ut electioni quis non consentiat, 1. q. 1 § qui autem; et 1. q. 1, sunt quidam, ad finem quaestionis.  Et est hic arg. quod celare est aliquid facere, simile 36. dist., si quis vult.  Arg. contra ff. de praescr. ver., solent; et ff. de condi. ob turp. caus., ubi autem § ulti.  Solutio: illa non tangunt istam materiam. hic loquitur de iudicio quod fit ad poenitentiam ad quod tenetur quilibet, unde nihil potest quis propter hoc accipere, cum sit spirituale.  Illud de iudicio quod fit ad furem capiendum vel servum fugitivum pro quo potest recipi merces laboris.  Ber.

 Consanguinitatis
Ergo videtur quod consanguinitas simoniam inducat, quia non refert an iniustus cordis amor, an sordidae preces interveniant, 1. q. 1, si quis neque.

 Alienis communicans
78. dist., quid est; 86. dist., facientis.

 Reconciliationis
Pro reconciliatione vel absolutione pretium exigi non debet, infra, de simon., ad aures.

 Utrumque
Primum scilicet digne poenitentiam vel minus digne, gratia vel favore adducere ad reconciliationem.  Aliud est digne poenitentiam removere a reconciliatione aliquo livore.  Utrumque enim istorum simoniacum est, et ita respicit istos duos modos tantum.  Et quod primo dixit, simoniacum est.  Similiter ut dicitur ibi, vel potest respicere omnia praecedentia, ut ista duo ultima quasi pro uno reputentur.  Et quod primo dixit, celet, et innotescere detractet, quasi idem sunt.  Et sic illud utrum quae potest respicere illa sic convicta.  Ber.

X 5.03.15 Querelam

 Inconsulto
Unde non valet resignatio, 12. q. 2, sine exceptione; supra, de empt. et vend., cum dilecti.

 Concordia
5. q. 2, si primates; et supra, de transact., ex parte, ubi plures concordantias invenies de hoc.

 Emi non potuit
Quia nullum spirituale vel spirituali annexum potest vendi vel emi, supra, de iure patron., de iure; et supra, de pact., cum pridem; et supra, de pact., pactiones; et supra, de transact., super eo; et 16. q. 7, decimas quas populus; ergo non redimi.  Sed haec ratio non videtur habere locum, quia ecclesia vel spirituali annexum potest vendi cum universitate et obligari, supra, de iure patron., ex litteris; et supra, de iure patron., cum saeculum.  Sed manerium fuit, ut videtur, principale in quo erat ecclesia.  Et ita potuit redimi tamquam accessorium.  Dicas quod manerium cum pertinentiis suis et ecclesia fuerunt monachis concessa, ita quod neutrum fuit accessorium alteri.  Et hoc colligitur bene ex littera ut ibi dicit in principio: quoddam manerium cum pertinentiis suis et ecclesiam.  Et ita ecclesia non fuit pertinens manerii, quia separata fuit a pertinentiis.  Et ita redemptio quantum ad ecclesiam nulla fuit ipso iure.  Sed haec ratio non habet locum in manerio, quod bene potest vendi et redimi, et ita hac via non possunt revocare manerium.  Qualiter ergo agent pro manerio?  Dicas quod contractus sive redemptio quo ad manerium nullus fuit ipso iure ex alia causa, quia hoc factum fuit irrequisito capitulo.  Simile supra, de empt. et vend., cum dilecti; et 12. q. 2, sine exceptione.  Et hac eadem ratione non tenuit redemptio ecclesiae.  Et ita etiam si ecclesia fuisset accessoria ad manerium, idem esset.

 In possessionem
Causa rei servandae si lis non fuerit contestata, supra, ut lite non cont., quoniam § in aliis.  Et si lis contestata esset et non liqueret de causa, adiudicaretur eis possessio salva quaestione proprietatis absentibus, supra, de dolo et contu., prout, ubi de hoc.  Quam possessionem debent eis defendere iudices, ut dicit in fine, cum remaneant adhuc iudices de illa re usque ad diffinitivam sententiam, supra, de testib., ex parte, ubi de hoc.  Ber.

X 5.03.16 Ea quae

 Chrismate
Pro chrismate nummos accipere non conceditur, immo simoniacum est, ut 1. q. 3, si quis praebendas; et infra, de simon., in tantum; et supra, de simon., non satis; et supra, de simon., cum in ecclesiae; et infra, de simon., ad nostram.

 Appellatis
Similis variatio nominis habetur infra, de simon., in tantum.  Sed bona denominatio non excusat malum, quia quodcumque nomen imponas simonia est, sicut in usura, 14. q. 3, plerique.  Ber.

 Consuetudinis
Consuetudo ista quantumcumque longa non excusat malum, immo magis accusat, supra, de simon., non satis; et supra, de simon., cum in ecclesiae; et supra, de consuet., cum tanto.  Cum sit contra ea quae in veteri testamento prohibita sunt, et in sui natura mala, ut vendere sacramenta, 1. q. 1, qui studet; et 1. q. 1, sicut eunuchus.  Secus de illa consuetudine quae inducta est contra ius positivum, supra, de consuet., cum tanto, ubi de hoc.

 Periculum ordinis
Scilicet depositionem, quia poena simoniacorum est depositio, ut supra, de simon., de hoc; et supra, de simon., insinuatum; et supra, de accusat., inquisitionis, 1. resp.  Ber.

X 5.03.17 Ex diligenti

 Obligatio
Obligatio ista turpis fuit et illicita, ideo neque de iure neque de facto ligat, supra, de pact., pactiones.  Et est illud munus ab obsequio indebite impenso, unde simoniam inducit, 1. q. 1, sunt nonnulli.  Et pro spiritualibus homagium exigi non debet, infra, de reg. iur., indignum.

 Contra tuae salutis
Iuramentum istud vergit in dispendium salutis aeternae, quia praestitum est pro re spirituali, pro ecclesiastico beneficio scilicet, unde non potest servari, supra, de cond. appos., si conditiones; et supra, de iureiur., si vero; et supra, de his quae vi met. caus. fi., cum dilectus; et 22. q. 4, si aliquid.  Ala.

 Nihil omnino
Alias certe poenitentiam agere non posset, supra, de accusat., inquisitionis, quia venia non datur nisi correcto, 24. q. 2, legatur; 23. q. 7, quemadmodum.  Sed poenitere non potest nisi renunciet illud beneficium, ut dixi in praedicta decretali supra, de accusat., inquisitionis.

 Divinis
Id est, canonicis.  Sic exponitur 3. q. 5, quod suspecti; et 1. q. 2, quam pio; et 1. q. 3, si quis obiecerit; et 1. q. 3, salvator.  Vel proprie quia hoc est contra vetus et novum testamentum, 1. q. 1, qui studet.

 Humanis
C. de episc. et cler., si quemquam; et in Auth. de sanct. episc. § sed neque, circa princ., coll. 9.  Nota ergo quod crimen simoniae gravissimum reputatur ex quo divinis et canonicis et humanis legibus condemnatur, arg. 1. q. 7, patet.  Ber.

 Absolvimus
Ipso iure tamen absolutus erat, unde expone: absolvimus, id est, absolutum ostendimus, et potius factum respicit talis absolutio.  Tanc.

 Discreto
Nota verbum istud, quod discretus poenitentiarius est quaerendus qui sciat solvere ac ligare, de poen. dist. 6, qui vult.  Petita et obtenta licentia prius proprii sacerdotis, alias non debet fieri, infra, de poenit. et remiss., omnis § 1.  Ber.

 Infamia
Simoniaci enim infames sunt, 1. q. 3, si quis praebendas.  Et haec est talis infamia quod nisi cum eo dispensetur per principem ad aliquod ecclesiasticum beneficium admitti non debet, quo ad Deum acta poenitentia tollitur, arg. 2. q. 3 § hinc colligitur.

 Demonstrare
Alias non crederetur secum fuisse dispensatum nisi ostenderet indulgentiam, infra, de schismat., fraternitati.  Ber.

X 5.03.18 Etsi quaestiones

 Tenui religione
In lege dicitur quod quidam subtili reverentia tenti, ut nec verum iuramentum praestare velint, C. de fid. instrum., cum quidam, ad fi.  Quandoque dicitur verecundia vel timiditas, ff. de constit. pecun., illud, in fi.; ff. de condi. insti., quae sub conditione.

 Necessaria
Haeretici etiam veritatem nolunt iurare, unde eo ipso tamquam haeretici reputantur, infra, de haeret., excommunicamus itaque § adiicimus, vers. si quis vero.

 Haesitat
Simile 24. q. 2, sane quod super, in princ.; et supra, de rescript., cum contingat.  Ber.

 Dandis muneribus
Aliud est munus et aliud donum, ff. de ver. sig., inter donum.  Muneribus dandis attendas quatuor ista: quis dans, quisve petens, quae res, quae causa petendi.  Laur.  Considerari debet quid offeratur, 19. dist., secundum.  Quale, 49. dist., hinc; et 49. dist., sacerdotes.  A quo etiam, arg. 3. q. 7, in gravibus.  Et pro quo, 1. q. 1, dictum est 2.  Item ad quid offeratur, de conse. dist. 2, et dixit.  Qua intentione, 8. q. 1, in scripturis.  Quantum, 17. q. 1, Ananias.  Et hic consideratur quantitas ex persona dantis et recipientis.  Unde Seneca: quidam cynicus petiit a rege Antigono talentum.  Respondit rex quod plus est quam cynicus petere debeat, et sic fuit repulsus.  Petiit denarium cynicus, respondit rex, quod minus esset quam deceret regem dare.  Et ita turpissimam cavillationem invenit qua neutrum daret, cum posset dare talentum tamquam rex et denarium tamquam cynico.

 Equum
Quandoque tamen sex solidi simoniam inducunt, infra, de simon., ex tuae.

 Non petenti
Et ideo gratius.  Unde Seneca: non gratis accipitur munus quod petenti donatur.  Unde illud Apostoli: beatius est dare quam accipere, 16. q. 1, praedictor.  Qui enim donat, alium sibi naturaliter obligat, ff. de pet. hered., sed et si § consuluit.  Et ille cui donatur exhibere reverentiam donatori compellitur et obedire, 8. q. 2, illud quidam.  Unde versus: gratius est donum quod venit ante preces.  Vincen.

 Donaret
Quod de iure fieri non debet, quia quod ioculatoribus donatur arti nequissimae donatur, 86. dist., donare.

 Intentione
Hic interpretatur Papa intentionem alterius partis per exteriora.  Aliter non posset divinare de intentione alieni cordis, quia nec etiam Paulus, licet spiritu Dei plenus fuerit, potuit divinare, 22. q. 2, beatus; et supra, ut eccl. ben., ut nostrum; et ff. ad leg. Aquil., si putator, in fi., et quod dicit hic.

 Constat factum fuisse
Id est, praesumitur.  Et est arg. quod per exteriora praesumitur de interioribus, supra, de praesump., afferte; et supra, de praesump., ex studiis.  Et ita videtur per litteram istam a contrario, quod si alia intentione equum cardinali dedisset, alias non daturus nisi ut posset facilius expediri negotium fratris, licet eo ignorante praeiudicasset ei, 1. q. 5, praesentium; nisi in odium eius hoc fecisset, infra, de simon., nobis; vel nisi eo prohibente hoc fecisset, infra, de simon., sicut tuis.  Et recurrendum est in talibus ad intentionem et ex intentione ista considerantur, et in incertis locus est coniecturis et non in his quae certa sunt, ff. de ver. oblig., continuus § cum ita, in fi.  Cum enim res certa est, secus fit, ff. locat. et conduct., sed addes § 1.  Ber.

 Qui excutit
1. q. 1, sunt nonnulli.

 Modici pretii
Quae videlicet ad magnam quantitatem non producantur, ff. de off. procon., solent, in fi.; et ff. de off. praes., plebiscito.  In his enim interpretatur ecclesia simoniam non committi, quia non est versimile quod propter huiusmodi modica aliquis moveretur ad aliquod iniquum faciendum.  Ber.

X 5.03.19 Veniens

 De consuetudine
In hoc non valet consuetudo, infra, de simon., Iacobus; et 1. q. 3, si quis praebendas.  Et talis conuetudo dicenda est potius corruptela, infra, de simon., sicut pro certo.

 Restituendam
Arg. contra supra, de simon., de hoc, ubi habes quid iuris sit super tali restitutione facienda.

 Indigne
Simoniace.  Simile infra, de simon., tua; et supra, de pact., pactiones.  Ber.

 Maiores
Quorum consilio abbas regitur, arg. 10. q. 2, episcopus habeat.  Unde gravius puniuntur, quia fuerunt auctores facti qui debebant hoc prohibere, arg. infra, de cleri. excom., latores; 24. q. 3, qui aliorum.  Simile infra, de simon., dilectus 2, ubi de hoc.

 Suspendens
De poena istorum regularium qui per simoniam recipiuntur et qui recipiunt habes infra, de simon., quoniam.  Ber.

 Praecipias
Ex eo quod dicit, praecipias, apparet quod monachus fuit, alias non praeciperet.  Sed videtur quod non deberet esse monachus, quia istud esset contra substantiam monachatus, arg. supra, de cond. appos., si conditiones, in textu et in glossa quae incipit: quod dicitur, ad fi.  Ber.

X 5.03.20 Ex tuae

 Sex solidos
Nota quod quantitas muneris diversitatem iuris non inducit, 14. q. 6, fur; et 1. q. 1, iudices; et 1. q. 1, placuit; et 1. q. 3, si quis praebendas.  Sicut in usura quicquid sorti accedit, usura est, 14. q. 3, plerique; et 14. q. 3, esca; alias est sub capitulo 14. q. 3, plerique; infra, de usur., consuluit.  Arg. contra supra, de simon., etsi quaestiones.  Solutio: intentio consideranda est.  Furtum enim sine affectu furandi non committitur, 14. q. 6, fur.  Sic etiam est in simonia, ut dictum est supra, de simon., etsi quaestiones.  Ber.

 Secreto
2. q. 1, si peccaverit; et 6. q. 2, si tantum; et supra, de temp. ord., ex tenore; et supra, de temp. ord., quaesitum; et infra, de simon., Matthaeus.  Alias prohiberi non potest ut dicunt iura praedicta, et hic.  Sed contra arg. quod coerceri possit, supra, de temp. ord., ad aures, ubi dicitur quod contra voluntatem praelatorum suorum subditi promoveri non debent, ergo eadem ratione debent abstinere.  Illud loquitur de regularibus qui contra obedientiam sui praelati promoveri non debent, nec habent titulum ratione cuius promoveri debeant.  Hic loquitur de executione ordinis iam suscepti a qua sine manifesta causa aliquis removeri non debet.

 Coercere
Arg. quod simoniacus non est ipso iure suspensus.  Arg. contra supra, de simon., tanta; et 1. q. 1, reperiuntur.  De hoc dictum est supra, de simon., accusatum.

 Secretam poenitentiam
Arg. contra 24. q. 2, legatur; 23. q. 7, quemadmodum; et arg. supra, de accusat., inquisitionis; et infra, de simon., Matthaeus, in fi.  Solutio: poenitentia quantum ad vitam aeternam sibi dari non potest nisi recedat a peccato, ut dicunt iura praedicta, et de poen. dist. 3, poenitentes; et de poen. dist. 5, falsas.  Tamen danda est ei ne indurescat in peccato suo, infra, de poenit. et remiss., quod quidam; et 90. dist., si quis contristatus.  Arg. quia forsitan timore poenitentiae citius renunciabit ad quod tenetur, 1. q. 1, si quis neque.  Ber.

X 5.03.21 Ad nostram

 Ecclesiastico
Supra, de simon., non satis; supra, de simon., cum in ecclesiae; supra, de simon., ea quae; et infra, de simon., in tantum, in quibus habes plene de his quae hic prohibentur.

X 5.03.22 De simoniace

 Remanere
Dispensative, quia de iure renunciare tenentur postquam hoc sciverint, ut 1. q. 5, praesentium; et infra, de simon., de regularibus; et infra, de simon., ex insinuatione; et infra, de simon., nobis; et supra, de elect., si alicuius.  Et etiam post liberam resignationem potest episcopus cum talibus dispensare, ut in eisdem ecclesiis recipiantur, ut dicit 1. q. 5, praesentium; et infra, de simon., ex insinuatione.  Cum illis vero qui simoniam commiserunt vel eis scientibus est commissa, episcopi dispensare non possunt sed solus Papa, infra, de simon., nobis, in fi.; et infra, de simon., si quis ordinaverit.  De hoc plene nota supra, de renunciat., post translationem.  Ber.

X 5.03.23 Matthaeus

 Maioris
Unde valere debebat electio sua non obstante aliorum contradictione nisi aliquod rationabile opponeretur, supra, de his quae fi. a maior. par. cap., cum in cunctis.  De hoc nota supra, de elect., ecclesia vestra 2.

 Paucis
Licet pauci essent, poterant tamen se opponere, quia forte erant contempti, supra, de elect., quod sicut; et supra, de elect., venerabilem.  Vel aliam exceptionem poterant opponere electo, forte quod erat maritus corruptae, et ita ius habebant contradicendi, unde nihil eis dare debuit.  Et quia eo sciente et non contradicente pecunia data est, simoniacus est non obstante voluntate turbata sive coacta, quia voluntas turbata sive coacta voluntas est, supra, de elect., cum inter R.  Nisi ex toto esset mente alienatus, 15. q. 1, merito.  Et ei est imputandum, 14. dist., quod ait.  Quia malorum mores infirmitas animi non excusat, C. si adv. del., in criminibus.  Si vero prohibuisset quam cito hoc intellexerit, non imputaretur ei, infra, de simon., sicut tuis.  Et est arg. quod turbata voluntas, voluntas est sicut coacta, supra, de elect., cum inter R.

 Consulis
Hoc ideo dicit, quia etiam peccatum occultum erat, unde illum expresse non poterat prohibere nisi consulendo, supra, de temp. ord., ex tenore; et supra, de temp. ord., quaesitum; et supra, de simon., ex tuae, ubi de hoc.  Et licet dicatur consulis, necessitatem tamen importat si vult salvari, quia nisi renunciet salvari non potest, ut dixi supra, de simon., ex tuae, in fi.  Et hoc idem dicit littera in fi.  Et illud est salubre seu salutare consilium.

 Celeriter
Id est, incontinenti, quia quanto rem amplius contrectat, tanto gravius peccat, supra, de simon., cum in ecclesiae.  Sicut fur qui semper est in mora, ff. de condi. furt., in re furtiva § 1; et ff. de condi. furt., licet.  Ber.

 Sponte
1. q. 1, si quis neque.

X 5.03.24 Ad aures

 Absolutionis
Beneficium absolutionis cum sit ecclesiasticum ministerium et spirituale, nihil est exigendum pro ipso praestando, supra, de simon., ad nostram; et supra, de simon., nemo; et supra, de simon., cum in ecclesiae.  Et ideo qui pretium pro ipso recipit simoniacus est, 1. q. 3, non solum; et 1. q. 3, quaesitum.  Sed illud potest dubitari utrum si dedisset aliquid pro absolutione simoniam comittat?  Et potest dici quod non, quia iniuste absolutio denegatur sibi ex quo satisfecit, cum vexationem suam redimat, infra, de simon., dilectus 1, ubi de hoc.  Unde non potest ab eo legitime appellari, cum grave immineat animae periculum, arg. supra, de appell., ut debitus.  Nihil ergo directe iudici pro absolutione dari debet.  Secus si adversarius propter illius contumaciam fecit sumptus, quia illos solvere debet antequam absolvatur, supra, ut lite non cont., quoniam § in aliis.  Et idem credo si propter hoc iudex fecisset sumptus propter contumaciam excommunicati, illos refundere debet antequam absolvatur, quia non dantur intuitu absolutionis, arg. infra, de sent. excom., sacro, ut puta cum iudex procedit ex officio suo, supra, de appell., cum speciali.  Sed si iniuste illum excommunicasset sine omni difficultate absolvi debet absque gravamine, infra, de sent. excom., sacro.  Ber.

X 5.03.25 De regularibus

 Auctoritates
1. q. 1, si quis neque; et 1. q. 1, qui studet; et in multis capitulis eiusdem quaestionis et per totam illam causam.

 Taliter
Simoniace scilicet.

 Dimittant
Numquid licet simoniaco dimittere ecclesiam sine licentia superioris?  Arg. quod non, supra, de renunciat., nisi § 1; et supra, de renunciat., post translationem § rursus, sed illa loquuntur tantum in episcopo.  Circa regulares tene quod dicitur infra, de simon., quoniam.  De aliis vero dic quod episcopi non possunt renunciare in manibus praelatorum sine licentia domini Papae.  Inferiores renunciant in manibus praelatorum suorum, arg. supra, de renunciat., admonet.  Qui se nollent recipere resignationem, nihilominus cedant, quia non dimittitur peccatum nisi resitituatur ablatum, 14. q. 6, si res; quia furtivum est beneficium, 1. q. 1, ordinationes.  Et semper est in mora, sicut fur, ff. de condi. furt., in re furtiva § 1; et ff. de condi. furt., licet.

 Ignorantibus
Isti non sunt simoniaci, licet simoniace promoti, ut supra, de simon., de simoniace.  Et ideo possunt in suis ordinibus remanere et post renunciationem seu resignationem ad beneficia restitui dispensative, ut ibi dicitur.  Et hoc idem dicit Tanc.

 Ad renunciandum
Quia aliter agere poenitentiam non potest, de poen. dist. 5, falsas.  Arg. supra, de renunciat., nisi § 1.

 In ipsum
Infra, de simon., quoniam.  Ber.

X 5.03.26 Ex inseinuatione

 Interveniente pecunia
Ex pacto, supra, de simon., de hoc.  Quod esse non debet, infra, de simon., tua; 1. q. 2, quam pio; et supra, de pact., pactiones.

 Tibi
Ignoranti.  Aliter capitulum vel episcopus cum eo dispensare non potuisset, infra, de simon., nobis, in fi.

 Resignasti
Postquam intellexit simoniam fuisse commissam, quia ad hoc tenebatur, ut infra, de simon., nobis.  Et sic factum alterius ei praeiudicat, et sic punitur sine culpa, quod est contra illud generale: rem quae culpa caret etc., supra, de consti., cognoscentes.  Sed hoc est speciale in casu in odium simoniacorum, quia si non punirentur, nimis frequentaretur illud crimen.

 Elegerunt
Dispensative, et ita habes hic arg. quod capitulum dispensat cum simoniaco.  Sed potest dici quod capitulum non dispensat, sed ipsum eligit per dispensationem episcopi.  Nam episcopus de consilio capituli cum talibus dispensat, 1. q. 5, praesentium; et supra, de elect., si alicuius.  Observata distinctione ibi circa praelationes, arg. infra, de simon., nobis, in fi; et supra, de iudic., at si clerici; 1. q. 7, patet; et 1. q. 1, erga simoniacos.  Contraria intelliguntur quando ipsimet simoniaco committunt vel consentiunt, sed iste simoniacus non fuit, supra, de simon., de simoniace.  Et ideo non fuit indignus misericordia, quia alieno vitio laboravit, C. de nat. lib. et mat., legem.  Et ideo propter vitium alienum dispensatur cum eo.

 Indulgentia
Ex hoc notatur quod capitulum dispensavit cum isto, sed potest intelligi ut dictum est in proxima notula, et expone indulgentia, id est gratia, quia non tenebantur eum eligere nisi vellent, et ita gratiam fecerunt ei.

 Primae
Simile ff. de pac. dotal., inter socerum, in fi.; ff. de statu hom., liber homo; C. de remiss. pign., solita, in fi.; et supra, de renunciat., cum inter.  Et ita habes hic quod actio semel extincta amplius non reviviscit, de conse. dist. 4, quaeris; ff. de solut., qui res § aream; et C. de remiss. pign., cum ex causa.  Arg. contra supra, de appell., cum cessante.  Ber.

X 5.03.27 Nobis

 Tamen ignorante
Nec ratum postmodum habente quia tunc ei non noceret, infra, de simon., sicut tuis. Ala.

 Interveniente
Innuitur ex hac littera quod licet pecunia promissa vel data interveniat, si propter hoc ad eum eligendum non fuerunt moti quem alias electuri erant, non propter hoc est electio vitiosa, arg. C. si ex fals. inst. vel test., falsam; et supra, de re iudic., cum I et A.; et 1. q. 6, sicut.  Sed verius est quod simonia commissa est, quia constat promissionem intervenisse ante electionem, qualiscumque fuerit intentio eligentium?  Nulla promissio vel pactio debuit tunc intervenire, arg. 100. dist., novit, quod habetur ibi pro palea; et 1. q. 1, placuit.  Tanc.

 Malitiose fecisse
Nota quod malitiis hominum non est indulgendum.  Sic infra, de simon., sicut tuis; et supra, qui matrim. acc. poss., significante; et supra, de rescript., super litteris; et supra, de rescript., sedes; et ff. de rei vend., in fundo.  Et alterius odio alius praegravari non debet, C. de inoffic. testam., si quis in suo.

 Reprobanda
Et ita alienum factum alii obest.  Sic alienum factum impedit usucapionem bonae fidei possessoris, C. de usuca. pro empt., mancipia.  Licet enim iste non peccaverit, electio tamen vitiosa est propter eligentes, id est, cum peccant electores in forma licet electus non sit in culpa, supra, de elect., Cumana; et supra, de elect., ecclesia vestra 2.  Et quamvis ignoraverit iste de illa simonia, episcopus hac vice cum illo non potest dispensare.  Secus in simplici beneficio post liberam resignationem, supra, de elect., si alicuius.

 Cuiuslibet
Id est, alicuius.  Simile supra, de simon., nemo, in princ.

 Ab episcopo suo dispensationem
Potest hoc intelligi quando electus simoniam commisit vel alius eo sciente et ratum habente.  Unde episcopus cum tali dispensare non potest, quia erga tales nulla misericordia est adhibenda, 1. q. 1, erga simoniacos; et supra, de iudic., at si clerici; ut sic differat casus iste a praecedenti, cum eo qui simoniam commitit solus Papa dispensare potest.  Cum ignorantibus dispensant episcopi, ut dicitur supra, de simon., de simoniace; et plenius supra, de renunciat., post translationem.  Vel intellige § istum in eodem casu cum principio.  Et prima quaestio fuit quid iuris esset super electione taliter facta, ut ponitur in principio.  Ultimo adiecit si talem electionem contingeret reprobari, utrum episcopus posset cum eo dispensare ut iterum eligeretur et ad eandem praelationem?  Et respondet quod non, et intellige quod non potest illa vice quia hoc quaerebatur, ut dixi supra, in principio 1. responsionis, in fi.  Et hoc videtur velle illa littera, ut dictum est per pravitatem simoniacam etc.  Et sic refert se ad primum casum, scilicet quando eo ignorante simonia commissa fuit.  Ber.

X 5.03.28 Dilectus filius R.

 Restituere quod accepit
Cum indebite receperit, 1. q. 1, nullus episcopus.  Nota ex eo quod praecipitur ei restituere quod accepit ei qui dedit, innuitur non esse turpitudinem ex parte dantis ius suum redimere volentis, arg. infra, de magistrat., prohibeas; et arg. 1. q. 3, quaesitum; et infra, de usur., plures; et supra, de feud., insinuatione.  Dicas quod ius suum nulli redimere licet in re spirituali, ubi ille qui petit ius habet in re illa, quia simoniam committeret, ut supra, de simon., Matthaeus.  Sed agere debet per superiorem, arg. supra, de simon., ad aures.  Sed cum ille qui vexat nullam ius habet nisi quia illum vexat de facto, malitiose et iniuste.  Dicunt quidam quod nullo modo potest redimere.  Sed verius et aequius videtur quod cum iniuste vexatur, quod possit redimere suam vexationem sine peccato iuxta illud Apostoli: redimentes tempus quoniam dies mali sunt, et hic est arg.  Contrarium tamen arg. est 16. q. 7, decimas quas populus, ubi dicitur quod episcopi decimas redimere non debent a populo, et tamen populus non habet ius retinendi.  Solutio: prohibetur ibi quod episcopi decimas non redimant a rusticis, ne alii inde sumant exemplum et ne propterea credant se habere ius in decimas, unde compellant rusticos.  Et ita intelligitur 16. q. 7, decimas quas populus.  Sed non committeret episcopus simoniam si quandoque redimeret decimas.  Idem dicendum est de beneficio vel officio iniuste interdicto et excommunicatione iniusta, scilicet quod non committit simoniam qui dat pro sua restitutione officii vel beneficii vel absolutione excommunicationis vel interdicti.  Sed ille qui recipit simoniam committit.  Qui dat nullum ius acquirit, sed dat ut ius acquisitum retineat vel redimat, quod licitum est, arg. 1. q. 3, quaesitum; et infra, de usur., plures.  Si vero iuste sit suspenus vel excommunicatus, si pretium dat ut restituatur vel absolvatur, simonia ex utraque parte committitur, supra, de simon., nemo; 1. q. 1, nullus episcopus; et § praecedenti; et supra, de simon., ad aures; et 1. q. 3, non solum.

 Promissionem
Ergo videtur quod si contra promissionem non venisset, quod non compelleretur restituere quod taliter recepit, quod non est verum.  Unde supple maxime.  Quia si constiterit quod iniuste acceperit, compelleretur ad restituendum et crimine concussionis puniretur, C. de condi. ob turp. caus., quod evitandi.  Crimen vero concussionis est cum quis minatur alicui nisi ita vel ita faciat, ut 23. q. 1, militare; et ff. de concuss., si simulato; et ff. de concuss., concussionis.  Praeterea non dimittitur peccatum nisi restituatur ablatum, 14. q. 6, si res; et de poen. dist. 5, falsas.  Et quod possit repetere est arg. 14. q. 5, non sane.  Item arg. ex hac littera quod non servanti fidem, fides est servanda, sic supra, de iureiur., pervenit 2.  Arg. contra 33. q. 5, quod Deo pari.  Ber.

X 5.03.29 Suam

 Pro exequiis
Sed numquid licitum est sacerdoti recipere pro exequiis?  Dico quod sic si ei sumptus desunt, 1. q. 1, iudices.  Et tamen gratis dicitur celebrare, sicut testis qui recipit sumptus, 4. q. 3, si testes § venturis.  Et episcopus recipit procurationem pro consecratione ecclesiae, supra, de simon., cum sit Romana.  Et iudex gratis iudicat, et tamen recipit sumptus, ff. de off. praes., plebiscito; et supra, de vit. et honest. cler., cum ab omni.  Nec est inconveniens quod clericus locet operas suas, cum non habeat unde vivat, 91. dist., Eleutherius; et 91. dist., clericus victum.  Sed sacerdos quo ex officio suo ad hoc tenetur.  Et qui habet victum suum suis sumptibus tenetur spiritualia ministrare, de conse. dist. 1, sufficit.  Si tamen consuetudo est quod aliquid detur in exequiis mortuorum et consimilibus, licet sacerdoti non detur actio ad hoc petendum, tamen potest cogi populus ad observandam honestam consuetudinem, infra, de simon., ad Apostolicam.  Consuetudo enim attenditur in recipiendis muneribus circa spiritualia, arg. 1. q. 3, quaesitum; et 63. dist., Agathosa; 9. q. 3, conquestus; et in Auth. de sanct. episc. § pro consuetudinibus, coll. 9.  Io.

 Benedictionibus nubentium
Quae sacramenta sunt, unde non reiterantur, supra, de secund. nupt., capellanum; et supra, de secund. nupt., vir autem.  Sic supra, de simon., cum in ecclesiae, ubi de hoc.

 Satisfaciat competenter
Restituendo ablata, 14. q. 6, si res.  Et ita si satisfacere vult et se emendare, non punitur.  Unde non videtur simoniam commisisse directe.  Quod si esset, deponeretur, supra, de simon., de hoc; et supra, de simon., insinuatum.  Si non destiterit, punietur canonica poena quia poterit ab ecclesia removeri.  Ideo noluit Papa eum punire si se correxerit, quasi cum eo dispensando.

X 5.03.30 Dilectus filius A.

 Invitari
Ex hoc videtur quod in talibus non potest intervenire pecunia ubi quis est invitandus, supra, de pact., pactiones; et infra, de simon., tua; et 1. q. 3, quam pio.  Ad hoc enim ut ad fidem aliquis convertatur, bene potest dari pecunia, 23. q. 4, debet homo; et 23. q. 7, quod autem; 45. dist., qui sincera.  Et sub tali conditione possumus aliquam ducere in uxorem, 28. q. 1, cave.  Et duriori pensione possum aliquem onerare, ut convertatur ad fidem, 23. q. 6, iam vero.  Talis enim conditio bona est.

 Multitudo
Propter multitudinem detrahendum est severitati, 50. dist., ut constitueretur; et 44. dist., comessationes; et 23. q. 4, non potest; et supra, de temp. ord., sane, ubi de hoc.

 Dantes
Arg. quod ratione connexitatis sententia lata contra dantem praeiudicat recipienti, arg. 81. dist., tantis; 3. q. 6, haec quippe; 59. dist., ordinatos; et supra, de accusat., ad petitionem.  Arg. contra infra, de adult., significasti; et 2. q. 5, interrogatum.  Dixit Io. quod tunc praeiudicat quando sunt praesentes et sciant causam agi, aliter non, ff. de re iud., saepe; supra, de re iudic., quamvis.  Dic ut dixit Vincen. et Tanc. quod praeiudicat quando tam accipientes quam dantes de hoc accusantur et convincuntur, alias non, ff. de adulter., denunciasse § quaeritur.  Nisi quo ad praesumptionem, ut si ob hoc esset orta infamia, indiceretur purgatio, arg. illius decretalis infra, de adult., significasti.  Ber.

 Severitatis
Scilicet depositionis, supra, de simon., de hoc; et supra, de simon., insinuatum; et supra, de accusat., inquisitionis.

 Amotos
Hic patet quod convictus de crimine simoniae in modum inquisitionis non deponitur.  Sed tantum removetur ab administratione sive beneficio, sicut in aliis criminibus fit, ut supra, de accusat., qualiter et quando 2; et supra, de accusat., cum dilecti; et supra, de simon., de regularibus.  Contrarium tamen habes supra, de accusat., inquisitionis, ubi de hoc.  Hodie videtur standum illi constitutioni infra, de simon., quoniam, circa regulares simoniacos.

 Officialibus
Sic supra, de simon., veniens.  Sed quare tantum praelati et officiales puniuntur et non totum capitulum, cum omnes in hoc deliquerint et omnes de capitulo intelliguntur scire quae sciunt eorum maiores vel administratores, ut ff. ad municip., municeps?  Potest dici quod ideo praelati et officiales puniuntur, quia eorum consilio et auctoritate omnia fiunt, 10. q. 2, episcopus; C. de appellat., iudicibus; et C. de appellat., quoniam 2, ubi officiales puniuntur quia non restituerunt iudicibus perperam procedentibus, et arg. 2. q. 7, quapropter.  Sed numquid collegium ipsum poterit accusari aut inquiri de crimine ipsius?  Videtur quod sic, 12. q. 2, qui manumittitur; et supra, de simon., veniens.  Nam universitas convenitur ratione metus, ff. quod metus cau., metum § 2.  Ecclesiam enim delinquere potest, 7. q. 1, sicut.  Sed contra videtur quod universitas non potest excommunicari, ut arg. 24. q. 3, si habes; infra, de sent. excom., extravag. Romana § ulti.  Nec dolum committere potest, ff. de dolo mal., sed si ex dolo § sed an.  Nec universitas dicitur aliquid possidere, ff. de acq. poss., possessio appellata § penulti.  Item universitas per actorem vel procuratorem syndicum debet se defendere, sed in crimine non intervenit procurator, 5. q. 3, in criminalibus; et supra, de accusat., veniens.  Io. dicit quod universitas non potest accusari vel puniri, sed maiores de universitate ut hic dicitur, et supra, de simon., veniens.  Tanc. dixit et bene quod licet universitas sive collegium non possit accusari, potest tamen inquisitio fieri de excessibus collegii et canonice puniri possunt.  Sed illi plus quod magis delicti causam esse constiterit, infra, de cleri. excom., latores; et hic, et supra, de simon., veniens; et 44. dist., comessationes; et 25. q. 2, ita nos; et ff. de condi. et demon., municipibus.

 Suspendas
Sed nonne sunt ipso iure suspensi?  Sic.  De hoc dictum est supra, de simon., accusatum.  Acta vero poenitentia restituuntur executioni auctoritate Papae.  Ber.

 Taxatione
Hoc ideo dicit quia taxatio est quaedam venditio, ff. de iure dot., plerumque § si ante.  Et quasi quaedam pactio videtur.

 Gratis
Infra, de simon., tua.  Simile, 18. dist., de eulogiis.

X 5.03.31 Licet Heli

 Excepit
Id est, recepit.  Sic, 23. q. 5, non est nostrum; supra, ut lite non cont., quoniam § penulti.

 Filiis
Scilicet Ophni et Phinees.

 In bello
Quod habuerunt filii Israel cum Philisthaeis.  Tanc.

 Expiravit
37. dist., legant.

 Damnabilius
81. dist., dictum est; et supra, de offi. ord., irrefragabili.

 Notoriis
In notoriis non est necessarius accusator vel testis vel inquisitio vel denunciatio, supra, de accusat., evidentia; et 2. q. 1, de manifesta; et 2. q. 1, scelus.  Sic supra, de accusat., qualiter et quando 2.  Nec est purgatio indicenda, infra, de purg. can., cum dilectus.  Tanc.

 Inscriptio
Ex hoc patet quod ubi agitur in modum accusationis, non debet praecedere admonitio.  Ad quid enim fieret admonitio, cum etiam post poenitentiam posset accusari et deponi si esset convictus, arg. 33. q. 2, admonere; et 25. dist., primum.  Sed ubi de crimine civiliter agitur ad poenitentiam praecedere debet admonitio, et sic loquuntur illae decretales 2. q. 7, accusatio; et 2. q. 7, si quis erga; et supra, de accusat., si quis.  Item ubi agitur ad poenam excommunicationis praecedere debet admonitio, 16. q. 7, omnes decimae; 17. q. 4, de presbyterorum; 12. q. 3, indigne; et infra, de sent. excom., sacro.  Sed in pecuniariis causis non est necessaria admonitio, licet sit arg. contra C. de pignorib., debitores.  Sed illud intelligitur ex honestate.  Et sic possent intelligi praedicta capitula 2. q. 7, accusatio; et 2. q. 7, si quis erga.  Sed cum agitur in modum inquisitionis non est necessaria admonitio, sed sufficit sola fama vel clamor, ut hic patet.  Io.

 Descendam
2. q. 1, Deus omnipotens.

 Canonicas sanctiones
86. dist., si quid vero.

 Iudex
Non enim potest quis esse accusator et iudex simul vel accusator et testis, 2. q. 1, in primas; et 2. q. 1, multi; et 4. q. 4, nullus umquam; et 4. q. 4, nullus introducatur.  Nisi in causa denunciationis, 11. q. 3, praecipue; et supra, de testib., in omni.  Et idem videtur in causa matrimonii, 35. q. 6, episcopus in synodo.  Sed ille talis accusator sive testis non sufficit nisi testes inducantur.  Io.

 Iudicii formam
Sic supra, de accusat., qualiter et quando 1, vers. fi., et ibi expositum est.  Et ita iudex semper secundum finem ad quem quis agit, formabit sententiam.  Hoc est depositionis in accusatione, remotionis ab administratione in inquisitione, poenitentiae peragendae in denunciatione, supra, de ord. cognit., cum dilectus; et supra, de except., denique; et supra, de accusat., super his; et ff. de negot. gest., Pomponius 2, in fi.; ff. comm. divid., ut fundus.  Arg. contra supra, de concess. praeben., ex parte, ubi iudex aliter sententiat quam allegaretur, supra, de accusat., inquisitionis, 1. resp., ibi solvitur.  Item contra ff. de aedil. edict., bovem § aliquando, ibi dicitur quod licet sit actum quanto minoris, iudex tamen potest condemnare ac si esset actum redhibitoria.
 
 Detulerunt
Id est, denunciaverunt, ut sequentia probant ibi.

 Evangelicam
Supra, de iudic., novit; et 2. q. 1, si peccaverit.

 Ex officio nostro
Quo praelatus debet purgare provinciam, supra, de offi. ord., perniciosa; et supra, de accusat., qualiter et quando 2; et 35. q. 6, episcopus in synodo; et supra, de accusat., sicut; ff. de off. praes., praeses provinciae in suae provinciae; ff. de susp. tut., tutor § praeterea.  Et nota quod dicit quod illi qui venerant ad denunciandum inquisitionem testes admissi sunt.  Sic supra, de elect., in causis; et supra, de renunciat., post translationem.  Arg. contra supra, de accusat., cum P; et supra, de elect., innotuit, ad fi.  Sed hoc non nocet, quia in illa supra, de accusat., cum P, repelluntur propter inimicitias et mutuas accusationes.  Hic secus quia hic non erant inimici denunciatores, alias non admitteruntur, unde possunt perhibere tesimonium in inquisitione, quia ex quo admittuntur ad unum et ad aliud.  Vincen.

 Propositis
Scilicet criminibus praedictis de quibus denunciatus fuerat et clamor ad Papam pervenerat, plenam et meram debent dicere veritatem, supra, de accusat., qualiter et quando 1 § formam.  Ber.

 De dilapidatione
Qui enim denuciatur de dilapidatione suspectus, interim dum cognoscitur de dilapidatione debet interdici ei omne genus alienationis.  Et si merito est de dilapidatione suspectus, dandus est ei coadiutor sine cuius consilio nihil faciat de his quae pertinent etiam ad administrationem temporalem, supra, de accusat., praelatorum; et supra, de offi. deleg., venerabili, ubi plene habes qualiter procedatur in causa huiusmodi.  Hoc tamen scias quod talis qui removetur ob dolum infamis efficitur, secus si ob culpam, C. de susp. tut., suspectos.  Item quid si alia crimina non probarentur contra istum abbatem, numquid si vellet reddere ecclesiam indemnem, remaneret in administratione abbatiae?  Videtur quod sic, supra, de rebus ecc. non alien., si quis; et supra, de elect., quod sicut, ubi haec quaestio expeditur.  Dic ut ibi.

 Indifferenter
Videtur quod haec duo crimina parificentur quantum ad accusationem et testimonium, 15. q. 3, sane.  Item quia simonia est maius crimen quam haeresis, 1. q. 1, eos; et infamis efficitur ut 1. q. 3, si quis praebendas.  Immo maius est omnibus aliis criminibus, infra, de simon., per tuas 1; et 1. q. 7, patet.  Sed in haeresi quilibet admittitur, ergo multo fortius in simonia quilibet admittetur, supra, de simon., tanta; 79. dist., si quis Papa; et C. de episc. et cler., si quemquam.  De hac materia dicitur plene supra, de accusat., cum P.

 Alia poena
Quia in crimine laesae maiestatis capite quis punitur, 6. q. 1 § verum, vers. si quis cum.  Item iura paternorum sepulchrorum adimuntur, ff. de suis et leg. hered., intestati § interdum.  Item non sunt lugendi, ff. de rel. et sump. fun., minime.  Quae poena non spectat ad simoniacum, sed deponitur cum nota infamiae, 1. q. 1, reperiuntur; et 1. q. 3, si quis praebendas; et C. de episc. et cler., si quemquam.  Vincen.

 Distinguendum
Hoc ideo dicit quia per testes crimina probantur et non per accusatores.  Unde non omnes qui admittuntur ad accusandum debent admitti ad testificandum, supra, de testib., de caetero.

 Probandas
Scilicet conspirationes et inimicitias capitales, infra, de simon., per tuas 1, ubi haec exponuntur.

 Quae probatae
Id est, quibus probatis, infra, de simon., per tuas 1, alias non habent verbum.  Simile 7. q. 1, qualiter.  Et illud Evangelii: illi satiati cesset murmuratio eorum.

 Viderentur
In fine huius capituli remotae sunt illae exceptiones, scilicet conspirationes et inimicitiae, furtum et adulterium, etc., ut in capitulis sequentibus.  Ber.

X 5.03.32 Per tuas

 Quamvis ad abolendam
Quam habebas olim in eodem titulo in secunda compilatione.

 Simoniaca pravitate
Praeterea idem videretur de alio crimine excepto, ut hic distinguitur circa modum agendi.  Ber.

 Simpliciter
Id est, in modum denunciationis et inquisitionis.  Ber.

 Excellentioris
Puta episcopus regularis, cum quo non est taliter procedendum propter maius scandalum.  Sed quare hoc dicit cum in iudiciis non debeat attendi dignitas alterius, 3. q. 9, necesse.  Et aequalitas servanda est in iudiciis, C. de prox. sacr. scrin., in sacris, lib. 12?  Respondeo: hoc ideo dicit propter maius scandalum et reverentiam ordinis excellentioris.  Et absurdum videretur si taliter removeretur episcopus, sicut abbas.  Et non ita de facili proceditur contra maiorem sicut contra minorem, arg. supra, de accusat., qualiter et quando 2.  Et ubi maius scandalum seu periculum vertitur, cautius est agendum, 42. dist., quiescamus; 7. q. 2, nuper; et ff. de Carb., si cui controversia § sed et si quis.  Et aliter puniuntur maiores, aliter minores, 24. q. 1, qui contra ecclesiae pacem; et 45. dist., cum beatus.  Io.

 Infamatus
Simile 2. q. 1, in primis.

 Sine scandalo
Ut ex hoc facilius admittantur vel repellantur, arg. 23. q. 4, non potest.

 Vel minora
Hoc ideo dicit, quia si sint eadem crimina, ut puta simonia eadem de qua agitur, non admittitur quia socius non admittitur, supra, de testib., veniens 1.  Ber.

 An paria
Hoc ideo forte dicit, quia licet repelli omnino non possint cum sint emendati.  Quanto maiora crimina eis obiiciuntur, tanto minor fides eis adhibetur.  Tanc.

 Ex malignitatis fomite
Hoc dicit propter inimicos capitales et conspiratores, qui non debent admitti, ut infra dicitur.  Ber.

 Adminicula
Quia sine aliis adminiculis et praesumptionibus viles testes in crimine simoniae non sunt audiendi, quia vilibus sine tormentis credi non debet, 4. q. 3, si testes § si autem ea rei; et 2. q. 1, in primis.  Et quia a tormentis non est incipiendum, ff. de quaest., quaestionem; et infra, de reg. iur., cum in contemplatione.  Tanc.

 Distinguenda
Haec est intentio praecedentium distinctionum, aut enim agitur criminaliter aut civiliter.  Si criminaliter, tunc testes criminosi etiam in exceptis criminibus contra neminem audiuntur, sive accusatus sit bonae famae sive malae.  Si vero agitur civiliter, tunc contra saecularem praelatum non sunt audiendi vel admittendi criminosi testes nisi sint emendati de crimine.  Et tunc admittuntur de aequitate non de rigore.  Nec etiam tunc audiuntur, nisi adsint alia adminicula.  Sed contra regulares praelatos infamatos inferioris gradus admittuntur criminosi si civiliter agitur de aequitate, sed non de rigore et cum aliis adminiculis.  Et hoc intellige in testibus ad accusandum vero bene admittuntur infames contra illum qui est malae famae, ut supra, de simon., tanta.  Io.

 Insufficientia
Propter insufficientiam removetur praelatus ab administratione, supra, de aetat. et qualit., quamvis; et 18. q. 2, si quis abbas.

 Conspirationes
Conspiratio enim gravissimum crimen est, ita quod meretur deponi, 11. q. 1, coniurationum; et 11. q. 1, conspirationum.  Et ibi in subversionem status alterius conspirant, unde tamquam inimici repellendi sunt, ut capitulis praedictis et supra, de re iudic., cum I et A.

 Inimicitias capitales
Propter alias vero non removetur quis a testimonio, 4. q. 3 § item in criminali.  Ibi tamen non determinatur de qua inimicitia, et ff. de recepti., licet; Inst. de excusat. § inimicitiae.  Et levis offensa non adimit legatum, ff. de adimen. leg., si quis § non solum, in fi.  Sed minor fides eis adhibetur, in Auth de testi. § si vero quis dicat, coll. 7; C. de testi., authen. si testis productus.  Tamen si inimici et conspiratores redeant in amicitiam, post reconciliationem videtur quod possint admitti, quia et legatum per capitales inimicitias vel alias gravissimas intervenientes adimitur.  Sed si redeant in amicitiam, redintegratur legatum, ff. de adimen. leg., si quis § non solum, in fi; et ff. de adimen. leg., quod si iterum.  Ita tamen quod non in eo negotio vel causa pro qua conspiraverunt, et reconciliatio non sit recens, arg. 3. q. 5, accusatores.  Ber.

 Furti et adulterii
Et sic opponebantur minora crimina.  Sed numquid periuris admitteretur?  Dicendum est quod non quantumcumque sit emendatus, quia qui semel est periurus ad iuramentum non auditur, 22. q. 5, parvuli; et supra, de praesump., litteras; 2. q. 7, non potest.  Quia praesumitur quod iterum deieraret, arg. ff. de accusation., si cui § eisdem; et 6. q. 1, quicumque.  Et est expressum supra, de testib., testimonium.  Ber.

 Pro nihilo
Ut 1. q. 7, patet; et supra, de simon., tanta.  Ber.

 Debilitarent
Et ita testis qui fuerit criminosus, licet sit emendatus, non facit plenam probationem nisi adsint alia adminicula.  Criminosus enim semper habet caput vulneratum, 1. q. 1, ventum.  Quia et si poeniteat, quaedam tamen irregularitas manet quae non aboletur per poenitentiam, 50. dist., illud; 1. q. 7, si quis omnem; et 2. q. 3, Enthemium § hinc colligitur.  Laur.  Debilitarentur dicta talium testium si haec probarentur, sed haec non probantur, quia alia adminicula aderat.  Alias si nulla fuissent adminicula, non sufficerent dicta eorum.  Et est arg. quod non debet quis admitti ad probandum quo probato non prodest, C. de probation., ad probationem.  Simile supra, de offi. deleg., cum contingat.

 Ex toto
Cum iam essent emendati de crimine.  Et dic, praesertim, id est, tantum.  Non enim crederem testem infamem esse admittendum nisi alia indicia praecederent, cum a tormentis non sit incipiendum, infra, de reg. iur., cum in contemplatione.  Nec tales admittuntur sine quaestione, 2. q. 1, in primis, ad fi.; et 5. q. 5, illi qui.  Laur.

 Praesertim
Id est, tantum.  Secundum alios tenetur proprie.

 Emendati
Si enim testis emndatus est de crimine, admitti debet si civiliter agitur, ut hic patet; et arg. 50. dist., quia sanctitas; et 50. dist., Domino sancto.  Et hoc verum intellige, si eum ex illo crimine non comitetur infamia, et nisi in crimine periurii, qui etiam si sit emendatus, non admittetur, supra, de testib., testimonium.  Sed si criminaliter agit, non admittitur etiam si sit emendatus ut in decretali supra, de testib., testimonium; et 6. q. 1, qui crimen.  Item ex hoc videtur quod si testis cui obiicitur crimen, ut repellatur, vult probare se emendatum, quod debeat audiri cum iam non sit criminosus, supra, de except., denique, ubi de hoc; et arg. 3. q. 7, qui sine.

 Tales contra talem
Scilicet regularem inferioris gradus et malae opinionis qui de facili potest puniri.  Qualis fuit abbas iste, et respicit secundam distinctionem supra, vers. item utrum ipse regularis, et capitulum pro altera parte tantum.

 Taliter
Scilicet civiliter, cum agitur in modum inquisitionis secundum temperentiam aequitatis prout sequitur in littera.  Et respicit primam distinctionem supra, circa princ., vers. utrum is etc.  Et ita tales testes contra talem praelatum admittuntur, cum civiliter agitur secundum aequitatem, ergo a contrario sensu colligitur, quod si agatur criminaliter aut etiam civliter, secundum rigorem contra regularem et infamatum, ut dictum est, non admittuntur tales testes qui non sunt emendati, etiam cum aliis adminiculis in crimine excepto, et multo minus si agitur contra saecularem etiam civiliter et secundum aequitatem, quia tunc tales testes non admittuntur.  Et sic maius est privilegium clericorum quam monachorum, quia in eodem modo agendi alii testes admittuntur contra clericos, et alii contra monachos, arg. 16. q. 1, legi; et 16. q. 1, alia est causa; et 93. dist., a subdiacono.  Sed arg. contra 2. q. 1, in primis, ubi indistincte dicit non distinguendo inter regularem et saecularem.  Sed illud loquitur in accusatione.  Et sic patet quod si agatur criminaliter contra saecularem, aut etiam regularem infamatum de crimine simoniae sive de crimine excepto, tantum honesti testes admittuntur, et sufficit si sint emendati et hoc de aequitate.  Videtur tamen per decretalem Gregorii quod de iure et non de aequitate admittendi sunt testes emendati, etiam sine aliis adminiculis cum agitur civiliter de crimine sine aliqua distinctione, supra, de testib., testimonium.  Ergo in simonia multo fortius cum sit crimen exceptum, quoniam in aliis sunt admittendi testes emendati nisi in periurio, vel nisi eos infamia comitetur, ut ibi dicitur, nisi tu velles eam reducere ad aequitatem secundum istam.  Sed contra potius videtur, ut scilicet ipsa reducatur ad illam tamquam ad posteriorem, ff. de legib., non est novum.  Et sic non habent locum praemissae distinctiones.  Ultima pars primae distinctionis tollitur, scilicet utrum agatur secundum iuris rigorem etc.  Et sic remanet utrum agatur criminaliter an civiliter, ut si civiliter, admittantur testes emendati secundum tenorem illius decretalis praedictae.  Secunda distinctio tollitur ex toto, scilicet utrum ipse sit regularis etc.  Et illa distinctio quae fit circa personas testium remanet.  Ergo hoc remanet inquirendum, utrum agatur criminaliter vel civiliter de crimine, et utrum testes sint honesti quibus crimina obiici non possunt, ut illi tantum admittantur si criminaliter agitur, aut fuerint criminosi et emendati, ut si agitur de crimine civiliter, illi bene admitti possint secundum decretalem praedictam.  Et sic difficultas huius decretalis parum valet.  Vel dic quod illa decretalis supra, de testib., testimonium, intelligitur cum agitur civiliter, et de crimine recipiuntur.  Hoc intelligitur cum agitur de crimine excepto simoniae, scilicet civiliter.  Et tunc recipiuntur testes viles et infames contra infamatos de aequitate et non de rigore.  Qualis fuit iste abbas contra quem tales testes recepti fuerunt de aequitate tantum cum aliis adminiculis, ut hic patet, arg. optimum supra, de testib., non debet.  Et hoc dicit Tanc. et Io.  Laur. contra ut supra, in notula cum iam essent etc.  Et istud praesertim secundum Io. et Tanc. ponitur comparative.  Laur. exponit praesertim, id est, tantum.  Et sic utraque decretalis remanet in suo loco.  Et hoc innuunt ista verba, tales contra talem taliter duximus etc.  Et dic tales, scilicet viles et criminosos, contra talem infamatum et irregularem, taliter, scilicet civiliter, de aequitate et non de rigore.

 Duximus admittendos
Verba ista sic expone secundum Laur. tales, scilicet, testes emendatos de crimine furti, adulterii et consimilium criminum, qui ex caritate testificantur sine aliis adminiculis secundum Laur.  Vel si non sunt emendati, admittuntur cum aliis adminiculis, ut dicitur in fi. glossae secundum alios.  Et respicit distinctionem supra, vers. praeterea, et vers. utrum ne testes pro altera parte, et sequentem vers. denique.

 Civiliter
Quo casu admittuntur mulieres, supra, de testib., quoniam; et supra, de testib., tam litteris.  Ber.

 Ab administratione amoveretur
Secundum Evangelicam veritatem, supra, de accusat., qualiter et quando 2.

 Levioribus
Sic supra, de accusat., qualiter et quando 2, in fi.  Quia non ita pingue ius habent regulares sicut saeculares, arg. supra, de statu monach., cum ad monasterium; et supra, de statu monach., monachi, in fi.  Vel potius quia non est tantum scandalum pro remotione regularis, sicut saecularis.  Et hoc est de consuetudine approbata, ut dicit in fi. capituli.  Tanc.

 Amoveri
Ubi quis removetur propter fraudem, infamis est.  Secus si propter simplicitatem, ff. de susp. tut., tutor § qui ob segnitiem; et C. de susp. tut., nihil proponi; nisi sit patronus, Inst. de susp. tut., in princ.  Si vero non exprimatur an per fraudem vel per simplicitatem aliquis amoveatur, non est infamis, ff. de susp. tut., hae enim causae.  Vincen.

 Cessit
Et ita qui timore probationis cessit, non habebit aliquod privilegium, arg. 24. dist., si quis.  Sed numquid iudex debet desistere ab inquisitione propter ipsius cessionem?  Arg. quod non, ff. de iud., si quis postea.  Arg. contra ff. de susp. tut., post finitam, quia nec dolum facit qui rem deserit ut litem effugiat, ff. de alien. iud. mut. caus., item si res § 1.  Et qui diffidit de iure suo licite cedit liti, supra, de postul. praelat., bonae 2.  Et iam finem inquisitionis consecuti sunt inquisitores, quare non debent amplius procedere inquisitores, nisi ut habeant ratam cessionem, sic supra, de elect., dudum ecclesia, in fi.  Ber.

X 5.03.33 Sicut tuis

 Canonicam
Hic habes expresse quod electio potest fieri de aliena ecclesia.  De hoc nota supra, de elect., cum inter canonicos.

 Ad Coloniensem
Sed quare hoc?  Nonne capitulum ecclesiae cathedralis potuit eius electionem confirmare et ei dare licentiam ministrandi?  Arg. quod non, 71. dist., fraternitatem; 24. dist., presbyteri.  Sed verum est quod vacante ecclesia capitulum potest huiusmodi electiones confirmare, supra, de maior. et obed., cum olim, ubi de hoc.  Sed hoc potest esse de consuetudine metropolis ecclesiae quod ad metropolitanum accedant.  Ber.

 Sub interminatione anathematis
Arg. quod abbas confirmatus possit excommunicare, quod verum est et prior etiam, supra, de maior. et obed., cum in ecclesiis.  Et haec fuit sententia excommunicationis et non comminatio ut sequentia probant.  Et sic est arg. quod per talia verba, prohibeo sub interminatione anathematis vel sub excommunicatione feratur sententia, arg. ad hoc supra, de loc. et cond., ex rescripto; et infra, de eo qui furt. ord. recep., veniens.  Sed dicas quod excommunicatio non fuit facta sub hac forma verborum, sed expresse excommunicavit qui contra facerent sub hac forma, quicumque solverit aliquid, illum excommunico.  Et ita sub interminatione excommunicationis factae sub conditione lata fuit haec sententia.  Et sententia excommunicationis sub conditione potest fieri, et qui contra facit est excommunicatus, infra, de sent. excom., a nobis fuit; et supra, de appell., praeterea requisiti.  Et Papa refert hoc factum per istam formam, unde si dicatur, sub interminatione vel sub poena excommunicationis praecipio, non est excommunicatus qui contra facit, et sic est comminatio tantum.  Et hoc probatur supra, de iure patron., relatum § 1; et supra, ne cler. vel mon. saecul. neg., clericis.  Et sic intellige omnia illa iura, 63. dist., Salonitanae; et praedictas decretales supra, de loc. et cond., ex rescripto; et infra, de eo qui furt. ord. recep., veniens; et alia consimilia.  De hoc etiam dicitur infra, de sagit., artem.  Ber.

 Exoluerunt
Forte bono zelo, sed non secundum scientiam, et ita erraverunt.

 Canonum
1. q. 5, praesentium; et supra, de simon., de regularibus; et supra, de simon., ex insinuatione.

 Praebere
Quia saepe qui tacet consentire videtur, 54. dist., si servus sciente; C. de nupt., si ut proponis.  Et sic iste abbas consensisse praesumeretur, si postquam intellexerit, non contradixisset, sicut econverso videtur contradicere qui expresse non consentit, de conse. dist. 4, cum pro parvulis; ff. de procur., filiusfamilias § invitus; ff. de servitu. urb. praed., invitum; supra, de bapt. et eius effect., maiores, vers. fi.  Arg. contra ff. de regul. iur., qui tacet.  Vincen.

 Quoniam
Pro quod.  Sic et econverso quia ponitur pro quod, 3. q. 5, quod suspecti.

 Consanguinitate
Supra, de aetat. et qualit., tuam.

 Imputari
Dicit Vincen. quod hoc intelligitur cum iam aliquis est electus, et eo ignorante et reclamante datur pecunia confirmatori.  Si autem nondum esse electus, licet eo reclamante daretur pecunia electoribus, obesset electo, quia per pecuniam eligitur, nisi dantes hoc facerent in odium eius, ut hic, et supra, de simon., nobis.

 Consenseris
Nam si consensisset simoniam commisisset, quia consentire est quandocumque consentire, et ante et post, 1. q. 1, eos, in fi.; et 1. q. 3, si quis praebendas; et 1. q. 3, si quis obiecerit.  Quia in maleficiis ratihabitio retrotrahitur, et mandato comparatur, ff. de vi et de vi arm., praetor ait § quotiens; et supra, de restit. spol., cum ad sedem, in fi.; et 2. q. 1, notum.  Et ita secundum canones possum habere ratum quod non meo nomine gestum est, 9. q. 2, Lugdunensis; et secundum leges, ff. de negot. gest., si pupilli § item quaeritur.  Quidam dicunt ut Tanc. quod aliquis potest habere ratum.  Sed simoniam non committit, quamvis graviter peccet, arg. infra, de simon., tua.  Et in hoc dicit, pecunia solvendo potest esse arg. quod non sit simoniacus per solam ratihabitionem.

 Parantis
Sic ff. si quis caut., non exigimus § ulti.

 Damnosum
Quod esset iniquum cum peccata tantum tenere suos auctores debeant, C. de poe., sancimus; et supra, de his quae fi. a maior. par. cap., quaesivit.  Et non debuit alius alterius odio praegravari, C. de inoffic. testam., si quis suo § legis autem.

 Reportaret
Quod esse non debet, immo quandoque punitur in eo in quo deliquit, supra, de iure patron., pastoralis; et supra, de immun. eccl., immunitatem.  Ber.

 De occultis
32. dist., erubescant; 6. q. 1, si omnia; et 32. q. 5, Christiana; infra, de simon., tua.  Ber.

X 5.03.34 Tua nos

 Omnis pactio
1. q. 2, quam pio; et supra, de pact., pactiones.

 Conventio
Et modus etiam, supra, ut eccl. ben., ut nostrum.  Ber.

 Rogans
Nota quod aliquis potest rogare ut in canonicum admittatur.  De huiusmodi precibus nota supra, de aetat. et qualit., tuam.  Ber.

 Pure consentiant
Id est, sine aliqua pactione vel mala intentione.  Hic enim patet quod eo tempore quo quis recipitur, potest aliquid offerre cessante omni conditione et pacto.  Sed contra videtur quod non liceat tempore receptionis, arg. 1. q. 1, emendari.  Ne quod gratis fieri debet, pro pretio fieri videatur.  Et sic videatur habere speciem mali a qua etiam abstinendum est, infra, de simon., audivimus; supra, de vit. et honest. cler., cum ab omni.  Et est arg. ad hoc 1. q. 2, quam pio, in fi., ubi dicitur, ac postmodum etc.  Sed verum est ut hic dicitur quod tempore ingressus potest dari aliquid et licitum est.  Dum tamen cesset pactio et conditio, ut hic dicitur, et supra, de probat., in praesentia; et supra, de succ. ab intest., cum dilectus; et supra, de simon., dilectus 2, in fi.  Nec ideo minus donatio gratuita dicitur, arg. ff. mand. vel cont., si remunerandi; arg. 1. q. 1, iudices; 18. dist., de eulogiis; et arg. ff. de off. procon., solent § ulti.; et supra, de simon., dilectus 2, in fi.  Alias dare sive ante sive post simonia est, 1. q. 1, eos, in fi.  Sed caveat ille qui recipit et qui dat, ne sub specie talium munerum fraus committatur, 1. q. 1, si quis neque, et infra sequitur.  Io.

 De manifestis
Supra, de simon., per tuas 1, in fi.

 Culpabiles
Non dicit simoniaci.  Ad parem tamen poenam tenentur propter intentionem cum opere subsecuto, supra, de bigam., nuper.  Isti simoniaci non dicuntur quantum ad ecclesiam, nisi velis dicere quod sola intentio facit hominem simoniacum, arg. 1. q. 1, qui studet; et 1. q. 1, reperiuntur; et 1. q. 3, non solum.  Sicut sola spes lucri facit hominem usurarium, 14. q. 3, si foeneraveris; arg. infra, de usur., consuluit.  Tanc. dicit quod sola pactio facit aliquem simoniacum, arg. huius decretalis, et supra, ut eccl. ben., ut nostrum.  Io.

X 5.03.35 Per tuas

 Ex relatione quorundam
Quibus credere non debuit, 33. dist., habuisse; arg. 81. dist., si quid vero.  Arg. contra quod illud dicimur scire quod ab aliis audivimus, 22. q. 5, hoc videtur.  Ber.

 Secure ministret
Cum non constet ei illum simoniacum esse, alias si sciret simoniacum stultus esset, quia simoniacus non habet executionem, ut supra, de simon., tanta, unde eam dare non potest.  Praeterea dixit Io. quod licet quis committat simoniam, non perdit eo ipso executionem nisi sit simoniacus in ordine.  Alii dicunt contrarium quod omnis simoniacus ipso iure suspensus est, ut 1. q. 1, reperiuntur; et 1. q. 1, quibusdam.  Illud videtur verum quod sive ordinem sive beneficium adeptus est per simoniam, impedit ordinis executionem etiam post peractam poenitentiam, supra, de accusat., inquisitionis, 2. resp.  Praeterea si iste nescit pro vero illum esse simoniacum, quare Papa non dicit ei expresse quod recipiat ordines ab eodem, ut auferat ab eo errorem suum?  Videtur quod ei laqueum iniiciat quod esse non debet, 27. q. 1, si quis votum.  Solutio: Papa non debet ei dicere quod recipiat ordines ab ipso si habet super hoc conscientiam laesam, nec Papa eius conscientiam posset mutare nisi ipsemet eam mutaret, quia vis animo fieri non potest, 32. q. 5, proposito; et 32. q. 5, tolerabilius; et 32. q. 5, re vera.  Unde dicit Papa consulendo potius quam praecipiendo, ut contra conscientiam non promoveatur ab illo episcopo nisi primo illam deponat, quia qui facit contra conscientiam aedificat ad gehennam, 28. q. 1, omnes § ex his; et supra, de restit. spol., litteras; et supra, de praescrip., quoniam.  Sed numquid potest aliquis recipere ordines ab eo quem scit simoniacum in ordine?  Dico quod non, et recipiendo ordines ab eo non recipit executionem, cum ordinator non habeat executionem, supra, de simon., tanta; et 1. q. 1, reperiuntur.  Et potius debet pati excommunicationem quam recipere ordines ab ipso, infra, de sent. excom., inquisitioni.  Arg. si vero aliquis ignoranter etiam recipiat ordines a tali simoniaco in ordine, non recipit executionem nisi cum eo dispensetur, 1. q. 1, si quis a simoniacis; et supra, de ordin. ab ep. qui ren. epi., requisivit; et supra, de ordin. ab ep. qui ren. epi., cum clericis.  Quia si eam non habent, aliis eam dare non possunt, 1. q. 1, gratia; et 1. q. 1, qui perfectionem; et 1. q. 7, Daibertum.  Ber.

X 5.03.36 In tantum

 Chrismate
Sic supra, de simon., ea quae, ubi habes similem variationem nominis.  Pro chrismate vero vel oleo nil est accipiendum, supra, de simon., non satis.  Et qui contra fecerit, poena canonica punitur, ut hic dicit, quae est poena depositionis cum nota infamiae, 1. q. 3, si quis praebendas.  Ber.

 Anticipant
Excogitata fraude de tempore ad tempus.

 Variant
Talis variatio nominis non prodest, quia quodcumque nomen imponant simoniam committunt, sicut in usura, 14. q. 3, plerique.  Sic enim faciunt usurarii, nunc appellant lucrum, nunc emolumentum, quandoque poenam in fraudem, arg. ff. si cert. pet., lecta est; sic C. de liber. caus., iubemus.  Ber.

 Qui prius
Emptor enim prius tenetur offerre pretium quam venditor ei rem tradat, ff. de act. emp. et vend., Iulianus § offerri.  Sed si neuter habet fidem alteri, pretium et res deponatur apud sequestrum, ff. de solut., si soluturus.  Io.

 Aliorum culpa
Arg. quod delictum subditorum imputatur praelato.  Simile supra, de offi. ord., irrefragabili, ubi de hoc.  Ber.

 Consuetudinem
In talibus enim non excusat consuetudo, sed potius accusat, supra, de simon., non satis; et supra, de simon., cum in ecclesiae.  Quia malae consuetudines tempore non confirmantur, in Auth. ut nulli iudic. lic. hab. § nunc vero, vers. neque vero ab angariis, coll. 9.

 Investitura
Pro qua nihil est dandum, supra, de simon., cum in ecclesiae.  Nec pro aliquo sacramento spirituali, ut ibi dicitur, nec pastum nec pastellum quis dare debet, 1. q. 3, si quis praebendas.  Ber.

X 5.03.37 Per tuas nobis

 Intellexit
Propter hoc non excusatur, ut bene sequentia notant, quia potuit consulere peritiores, 37. dist., non omnis § ulti.; ff. de iuris et fact. ignor., regula § sed iuris.  Ber.

 Dispensatum
Sic infra, de simon., si quis ordinaverit, ubi etiam imponitur poena ordinatori, praesentatori et praesentato.  Et ita dispensari potest cum simoniaco in ordine.  Arg. contra 1. q. 1, erga simoniacos; et 1. q. 1, si quis neque.  Sed illa capitula loquuntur in dignitate, et non negatur quin possit cum talibus dispensari, sed nulla misericordia est adhibenda in dignitate servanda, quin oporteat eos renunciare, quia poenitentiam ordine vel beneficio retento agere non possunt, 1. q. 7, requiritis; et supra, de accusat., inquisitionis, 1. resp.  Quis possit cumo talibus dispensare dictum est supra, de simon., de simoniace; et melius supra, de renunciat., post translationem.  De poena istorum dicitur infra, de simon., si quis ordinaverit, et quis cum talibus possit dispensare.

 Ministrare
Triplici de causa, tum quia fuit hic munus a lingua, 1. q. 1, sunt nonnulli.  Tum quia nulla conditio debet interveniri, ut supra, de simon., tua; et supra, de pact., pactiones; et 1. q. 2, quam pio.  Tum quia per surreptionem voluit ordinem adipisci, arg. 24. dist., quando; et supra, de elect., cum dilectus.  Io.

X 5.03.38 Consulere

 Administrationem
Quod hic dicitur intellige per id quod habes 1. q. 3, salvator, circa medium capituli, ubi habes quod nulla administratio ecclesiastica potest vendi vel emi: praepositura, oeconomi officium, vicedominatus, advocatia sive castaldionatus, et iudicatura aut quaelibet alia administratio, ut 1. q. 1, si quis episcopus, in principio causae.

 Voluerunt
Arg. quod sola voluntas facit hominem simoniacum, 1. q. 1, qui studet.  Sed hoc non credo quod sola voluntas facit hominem simoniacum, dummodo contenta sit suis terminis, infra, de simon., mandato, licet alias peccet, ut ibi.  Sed hic non fuit contenta suis finibus, immo processum fuit ad actum.  Et hoc notatur per hoc quod dicit, tam ementes quam vendentes, vel ad studia emendi processerunt quantum in eis fuit.  Unde tamquam simoniaci iudicandi sunt, 1. q. 1, qui studet.  Et sic intellige quod dicit in fine, voluerunt.

X 5.03.39 Sicut

 Per consuetudinem
Fingunt enim tales quod in consecratione aliquid licite petitur, non pro consecratione sed pro consuetudine, arg. 63. dist., quia sancta; et 63. dist., Agathosa; et 1. q. 3, quaesitum; et in Auth. de sanct. episc. § pro consuetudinibus, coll. 9.  Sed hoc non est verum nec excusat consuetudo in huiusmodi spiritualibus vendendis, immo magis accusat, supra, de simon., non satis; et supra, de simon., cum in ecclesiae, ubi talia reprobantur.  Io.

 Cum Giezi et Simone
Giezitae dicuntur a Giezi servo Helisei, qui primo in veteri testamento vendidit gratiam sanitatis Naaman principi Assyriorum.  Unde venditores spiritualium proprie dicuntur Giezitae.  Simoniaci dicuntur a Simone mago, qui postea in novo testamento voluit emere gratiam Spiritus Sancti, 1. q. 1, qui studet; et 1. q. 1, turpem.  Ber.

X 5.03.40 Quoniam

 Paupertatis
Praetextu enim paupertatis non debet quis operari peccatum mortale, sed potius quaelibet mala pati, 32. q. 5, ita ne; et supra, de his quae vi met. caus. fi., sacris; nec eo praetextu ignoscendum est illis, ff. de ritu nupt., palam § non est.  Posset dici quod si ita pauperes sunt, quod non possunt ibi alias aliquo modo aliquem recipere, quia non haberent ibi victum, sub hac forma possent recipi: non habemus quid demus tibi pro victu nisi tu portes tecum unde vivas, dum tamen hoc non dicatur in fraudem et sine aliquo pacto, arg. 1. q. 2, si quis propter hoc.  Io.  Sed tutius est ut nullo casu taliter aliquis vel aliqua recipiatur.  Ber.

 Expellatur
Videtur hoc esse intelligendum cum distinctione illius decretalis supra, de simon., dilectus 2, ut si directe actum sit contra tales in modum accusationis quod deponantur.  Si in modum inquisitionis, fiat ut hic dicitur, sic distinguit illa decretalis supra, de simon., dilectus 2.  Item arg. contra supra, de accusat., inquisitionis, ubi deponitur simoniacus in modum inquisitionis.  Credo quod hodie standum sit huic constitutioni circa regulares simoniacos, ut poena ista solummodo imponatur qualitercumque constet de crimine, ut in arctiori monasterio ad agendum perpetuam poenitentiam detrudatur sine ordinis sui executione, cum alias poenitentiam agere non possunt, 1. q. 7, requiritis; arg. supra, de accusat., inquisitionis.  Et satis intelliguntur depositi, nam extra claustrum morari non debent ne damnabiliter evagentur, ut infra dicitur, et arg. supra, de regular., ne religiosi.  Sed numquid restituitur ei pecunia?  Potest dici quod sic, supra, de simon., veniens.  De hoc dictum est supra, de simon., de hoc.  Quid si non inveniuntur arctiora monasteria?  Nihilominus mutabunt ea, arg. 81. dist., valet.  Vel si visum fuerit, renunciabunt locis suis et denuo restituentur in illis dispensative, prout sequitur infra, de aliis qui ante hoc statutum sunt recepti, ut perpetuam poenitanetiam ibi agant.

 Perpetuam
Sic 1. q. 1, reperiuntur; et 1. q. 1, si quis neque.  Sic haeretici cum redierint ad agendum poenitentiam in perpetuum carcarem detruduntur, infra, de haeret., excommunicamus et anathematizamus, quia et simonia dicitur haeresis, 6. q. 1, sed licet.  Ber.

 Multitudinem
Ut propter hoc detrahatur servitati, sic infra, de cleri. excom., latores; et supra, de temp. ord., sane.  Ber.

 Vel ignorantiam
Sic supra, de loc. et cond., ex rescripto; sic 82. dist., proposuisti.

X 5.03.41 Audivimus

 Persolvatur
Numquid talis dicitur simoniacus qui sic solvit pecuniam?  Videtur quod non quia redimit ius suum, ut supra, de simon., dilectus 1, ubi plene de hoc.  Sicut licitum est alicui corrumpere accusatorem suum, ut 2. q. 3, si quem § notandum.  Io.

 Sed ab omni specie
Arg. 1. q. 1, emendari; et supra, de vit. et honest. cler., cum ab omni.

 Duplicata
Sic supra, de censib., procurationes, in fi.; et supra, de immun. eccl., quia plerique; et in Auth. de sanct. episc. § si vero laicus, coll. 9, in 2. colum.  Ber.

X 5.03.42 Ad apostolicam

 Pietatis
Praetextu impietatis non est impietas committenda, 1. q. 1, non est putanda; et 14. q. 5, neque enim si agris; et 30. q. 1, nosse.

 Libere conferantur
Sacramenta enim ecclesiastica gratis sine aliqua exactione sunt conferenda, supra, de simon., cum in ecclesiae; et supra, de simon., ea quae.

 Nituntur laudabilem
Ergo laudabilis consuetudo servanda est cuius transgressor ut iuris punitur, 11. dist., in his.  Et videtur ex hac littera quod clerici licet nihil petere possint pro talibus sacramentis, si consuetudo laudabilis super his servari consuevit, quod per superiorem cogi possunt officio iudicis implorato ad illam servandam, quae ex pietate introducta est.  Vel potest intelligi quod hic dicitur, ut Io. dixit, quod laici abutuntur consuetudinibus quae illis pietatis causa permissae sunt, ut cum permittitur eis praesentare clericum, ipsi volunt eum instituere, vel cum ipsi requiruntur ut consentiant, ipsi volunt eligere.  De quibus habes supra, de iure patron., praeterea quia, et in pluribus aliis.  Quod non credo, sed dic ut prius dictum est.  Ber.

X 5.03.43 Ne Dei

 Solemnitates
Installare abbates et abbatissas in sede ponere pertinet ad officium archidiaconi, supra, de offi. archidiac., ut nostrum.  Et talis installationis solemnitas non requiritur in abbatibus ordinis Cisterciensis, ut hic patet.

 Forma professionis
Qua profitentur se praestaturos suis episcopis subiectionem et caetera quae sequuntur.  Sic et archiepiscopi debent esse contenti forma professionis a canonibus constituta, supra, de maior. et obed., dilecti filii, qua et Papa contentus est, ut ibi dicitur.

 Successoribus
Et itaque postquam fecit obedientiam praedecessoribus, amplius eam facere successoribus compelli non debet, ut supra, de iureiur., veritatis; et idem in vasallo, ut ibi dicitur.

 Canonice
Alias non teneretur, puta si esset intrusus sine consensu clericorum, 22. q. 2, alienationes.  Ber.

 Salvo ordine
Nam contra regulam obedire non tenentur, ut hic dicitur.  In his quae contra regulam vel quae illicita sunt nullus obedire tenetur, 11. q. 3, si quis episcopus; et 11. q. 3, non semper; et 11. q. 3, si dominus; et 11. q. 3, Iulianus.  Sed bonum agitur quandoque propter obedientiam intermittitur, 11. q. 3, quid ergo.  Et est simile huic loco supra, de iureiur., ego.  Ber.

X 5.03.44 Iacobus

 Tali consuetudine
Quae non excusat.  Sic supra, de simon., veniens.  Immo potius simoniam inducit quia pro pastu vel pastello exigi aliquid non debet pro huiusmodi spiritualibus, supra, de simon., in ordinando; et 1. q. 3, si quis praebendas; non obstante antiqua consuetudine, ut ibi supra, de simon., in pluribus capitulis.  Ber.

X 5.03.45 Si quis ordinaverit
	
 Promissionem vel iuramentum
Pactum tale sive iuramentum turpe est, ideo nullam obligationem inducit, supra, de pact., pactiones; et ff. de ver. oblig., generaliter.  Et quia perpetuam habet causam prohibitionis nulla est obligatio, ff. de ver. oblig., si stipuler.  Et ita habes quod si principale non tenet, nec iuramentum super hoc factum.  Simile supra, de for. compet., si diligenti, in fi.; C. de legi. et const., non dubium.  Arg. supra, de iureiur., debitores, et licet talis obligatio non tenuerit, punitur ordinator a collatione ordinum, ut in eo puniatur in quo peccavit, supra, de iure patron., pastoralis, cum suis similibus.

 Ab executione per triennium
Et ita simoniaci iudicantur nec tamen deponuntur, nisi quia ad tempus suspenduntur.  Sed hoc forte ideo est quia nihil datur vel recipitur pro ordinatione vel praesentatione, quia simonia est studiosa voluntas emendi vel vendendi spiritualia, arg. 1. q. 1, qui studet.  Sed emptio vel venditio sine pretio non constitit, Inst. de emp. et ven. § pretium autem; et ff. de act. emp. et vend., si in emptione § sine; sed hic nullum pretium datum est.  Sed contra, iste remisit ius quod sibi competeret ex tali praesentatione contra praesentatorem vel ordinatorem qui tenebatur sibi ad provisionem, supra, de praeben., cum secundum Apostolum.  Sed idem est remittere quod dare, supra, de testib., veniens 1; et ff. de calum., quin etiam, et ita debent deponi.  Hic nihil remittitur, quia nihil adhuc debetur sed renunciatur iuri quod in futurum posset acquiri si praesentetur debito modo.  Sed in contrariis remittitur quod in praesento debetur.  Sed hic fieret talis remissio, deponeretur tam dans quam recipiens si convinceretur, supra, de simon., de hoc; et supra, de simon., insinuatum.  Et ideo minor poena imponitur propter affectum cum opere subsecuto, supra, de bigam., nuper; et supra, de bigam., a nobis.  Et hoc intellige si crimen sit occultum.  Si vero esset manifestum, semper essent suspensi.  Et si accusarentur et convincerentur, deponerentur ex tali promissione vel iuramento.  Ber.

 Dispensationem
Sic supra, de simon., per tuas 3.

 Per sedem Apostolicam
Hic patet quod cum simoniaco scienter in ordine solus Papa dispensat.  Idem intelligo in dignitate et beneficio, ut dixi supra, de simon., de simoniace; et supra, de renunciat., post translationem.

 Suspensos
Ipso iure.

X 5.03.46 Mandato
	
 Concilii
Supra, de simon., quoniam.

 Abbates
Mandatum fuit alicui ut dispensaret cum monachis qui per simoniam monasterium sunt ingressi, nulla mentione habita de abbatibus, et tamen hoc extenditur ad abbates, et ita habes hic arg. quod beneficium principis largissime interpretandum est, infra, de verb. sign., olim; et ff. de constit. princ., beneficium; et supra, de dona., cum dilecti, in fi.  Arg. quia in beneficiis, ut ibi dicitur, plena est interpretatio facienda.  Item arg. cui conceditur minus et maius concessum videtur, ut 16. q. 2, visis; sed potius contrarium dici consuevit, supra, de decim., ex parte tua 2.  Sic quod de monachis dicitur ad regulares extenditur, supra, de postuland., ex parte.  Ber.

 Affectu animi
Ergo sola voluntas sive affectus animi non facit aliquem simoniacum, licet aliter peccet, ut dixi supra, de simon., consulere.  Et est simile supra, de simon., tua, ad fi.; et simile infra, de usur., in civitate.  Sed secus videtur in usura, ubi sola spes usurarii usuram inducere videtur, ut 14. q. 3, si foeneraveris; et infra, de usur., consuluit.  Item habes hic quod affectus sive voluntas punitur et merito, quia non ambitione sed labore ad honorem convenit pervenire, C. de re milit., contra publicam, lib. 12; et 61. dist., miramur, in fi.  Et talibus honor est auferendus, 8. q. 1, in scripturis; et 1. q. 6, sicut is; et hic.  Et haec ambitio sola poenitentia purgatur sine renunciatione, et huiusmodi levis simonia potest leviter indulgeri, sic 68. dist., sicut; et supra, de accusat., cum dilectus.  Et ita collige quod aliquis promovetur cum mortali, nec deponitur nec dicitur proprie simonia talis affectus animi.  Ber.

