X 2.02 DE FORO COMPETENTI

X 2.02.01 Si quis clericus

 Non deserat
Quod si fecerit, puniri debet prout dicitur 11. q. 1, inolita; et 11. q. 1, placuit; et infra, de for. compet., si diligenti.

 Actio
Id est, petitio, quia secundum canones actionem proponere non tenetur, supra, de iudic., dilecti, ubi de hoc; et supra, de iudic., examinata.

 Consilio eiusdem
Aliter enim nullo modo possunt eligere in praeiudicium aliorum, immo de licentia episcopi iudicium saeculare non possunt eligere, sed ecclesiasticam personam bene de licentia episcopi, infra, de for. compet., significasti.  Alias nec volentes nec inviti possunt deserere episcopum etiam si iuramentum interveniret, infra, de for. compet., si diligenti.

 Alios
Id est, ecclesiasticos, infra, de for. compet., significasti.  Vel episcopus committat alicui.

 Utraque pars
Honestum et iustum est istud, ut ambae partes si praesentes sint, eligant iudicem communiter, ut hic, et 2. q. 6, placuit.  Arg. contra supra, de offi. deleg., cum R.  Sed illam intelligo quando altera pars est absens vel cum non vult concordare reus, ut ibi dicitur.  Alias iniquum esset illud quod daret ad voluntatem alterius altero praesente.  Et sic observatur in curia Romana.  Contra 11. q. 1, iudices; et 15. q. 7, si autem.  Sed illa intelliguntur in criminali et non tenet hodie.

X 2.02.02 Nullus iudicum

 Iudicum
Scilicet saecularium.

 Minores
Quos appellat hic minores?  Potest dici quod scholares sive servientes ecclesiae deputatos ad eius obsequium, quia illi eodem privilegio censentur, 12. q. 2, ecclesiarum servos.

 Sine permissu pontificis
Hic vacat arg. a contrario sensu, ut probatur infra, de for. compet., significasti, ubi de hoc.

 Aut condemnare
Nisi forte in causa reconventionis, quia bene respondere tenentur de civili sed non de spirituali, ut dictum est supra, de for. compet., si quis clericus; et supra, de iudic., at si clerici; supra, de iudic., significaverunt.  Arg. infra, de mut. petit., ex litteris; et infra, de mut. petit., prudentiam; et 3. q. 8, accusatores § cuius in agendo; C. de sent. et interloc. om. iud., cum Papinianus; C. de sent. et interloc. om. iud., authen. et consequenter.  Sed in criminali non habet locum reconventio coram iudice saeculari, nec etiam coram quocumque, ut dictum est supra, de iudic., at si clerici.

 Cui iniuriam
Qui iniuriam facit ecclesiae debet privari communione ipsius, 17. q. 4, sicut antiquitus.  Nec ad supplicandum debet admitti ubi sacrilegium committere non dubitavit, 17. q. 4, frater et coepiscopus; 12. q. 2, de viro nefando, ut sic puniatur in quo peccavit.  Sic infra, de iure patron., pastoralis, in fi.; et supra, de offi. deleg., cum olim magister; et supra, de translat., quanto; et supra, de temp. ord., litteras; et infra, de Iudae. et Sarrac., ad liberandam; et infra, de immun. eccl., immunitatem.

 Sequestratus
Per sententiam.  Simile 30. dist., quasi per totum.  Ber.

X 2.02.03 Sane si episcopi

 Primas
Et hoc intellige cum ipse non potest sive non vult per se ipsum cognoscere.

 Provincia
Sic patet quod sub illo iudice agere debet actor in cuius provincia res est litigiosa, ut ex ipsa re sortiatur forum, ff. de censi., forma § si vero; et infra, de for. compet., licet ratione; et 11. q. 1, experientiae; et C. ubi in rem act., actor; et C. de praed. vel al. reb. min., si praedium; et C. de praescri. long. temp. dec., cum in longi.

X 2.02.04 Si quis contra

 Ut suspectus
Quid tenendum sit, cum iudex ordinarius recusatur ut suspectus, plene dicitur infra, de appell., cum speciali, quae videtur hanc decretalem interpretari, et illi standum est.

 Executor
Id est, delegatus, quia ordinarius cum fuerit recusatus debet causam committere personae neutri parti suspectae, ut dicit constitutio illa infra, de appell., cum speciali; et 2. q. 6, placuit ut presbyteri; et 11. q. 1, pervenit.  Sed si appelletur a tali delegato, ad quem appellabitur?  Potest dici quod ad Papam, cum ad ordinarium recusatum non videatur appellandum, nec ad metropolitanum omisso medio, quia talis appellatio non tenet, infra, de appell., dilecti filii 3.  Sed satis posset appellari ad episcopum non obstante tali recusatione, non quod ipse cognoscat, sed ut alii personae non suspectae committat.  Arg. contra capitulo praedicto 2. q. 6, placuit ut presbyteri.

 Actor
Supra dixit quod reus potest recusare ordinarium et actor similiter, ut hic dicit.  Et tunc episcopus committit alicui, quod compellat partes eligere iudices super causa illa quibus episcopus committet causam.  Hoc ipsemet facere posset.  Sed causa vitandae suspicionis hoc dictum est.  Et idem iuris credo esse sive reus sive actor recusaverit ordinarium.  Et est similie huic 11. q. 1, pervenit.  Vel sic potest intelligi quod dicit, si hoc actor etc., id est, si actor recusaverit istum executorem ab episcopo datum.  Tunc episcopus debet aliquem eligere, qui compellat partes ut in aliquem conveniant, ne postea ipsum valeant recusare, supra, de offi. deleg., super quaestionum § 1.  Idem esset si reus recusaret istum executorem.

 Ipsius sollicitudine
Hoc ideo dicit, quia delegatus ab ordinario non potest suam sententiam executioni demandare, sed ille ordinarius illam debet exequi, ff. de re iud., a divo Pio, 1. resp.  Nec potest possessionem dare, ff. de iuris., iubere.  Sed non credo illam subtilitatem servandam, quin possit exequi suam sententiam, quia ex quo causa sibi committitur, intelliguntur sibi omnia esse commissa, quae ad causam ipsam spectare noscuntur, et sine quibus causa expediti non potest, supra, de offi. deleg., praeterea; et supra, de offi. deleg., suspicionis.  Et lex illa ff. de re iud., a divo Pio, et hae decretales non prohibent hoc, licet dicatur in eis quod ordinarius hanc sententiam exequatur.  Et hoc etiam notavit Io., 2. q. 6, quisquis.  Sed si velles hoc servare, posset dici quod hoc habet locum cum ordinarius est praesens.  Sed eo absente delegatus vel officialis eius exequatur sententias suas, alias perniciosum esset hanc subtilitatem servare.  Ber.

 Servata lege
Quae loquitur de tempore executionis sententiae, quae facienda est in personali actione post quatuor menses, C. de usuris rei iud., sancimus; et ff. de re iud., qui pro tribunali; et ff. de re iud., si se non § si quis.  Ber.

X 2.02.05 Si clericus laicum

 Actor forum rei etc.
Haec regula generalis est, infra, de for. compet., cum sit; et 11. q. 1, experientiae; et 11. q. 1, si quisquam; et 3. q. 6, si quis episcoporum; et 3. q. 6, neminem; et C. de iuris., in criminali; et C. ubi in rem act., actor; et ff. de alien. iud. mut. caus., quia etiam, in princ.; et in Auth. ut cler. apud prop. episc., coll. 6.  Fallit haec regula in casibus notatis infra, de for. compet., cum sit; et infra, de for. compet., licet ex suscepto; et infra, de for. compet., ex tenore.

 De consuetudine
Talis consuetudo contra omnia iura praedicta est, sed introducta est propter negligentiam laicorum in exhibenda clericis iustitia, infra, de for. compet., cum sit; et infra, de for. compet., licet ex suscepto; et infra, de for. compet., ex tenore.  Sed Papa sive sint negligentes sive non quotidie litteras clericis contra laicos super quacumque quaestione.  Et ita assumit sibi iurisdictionem aliorum contra id quod dicit supra, de iudic., novit, in princ.

X 2.02.06 Ex transmissa

 R.
Forte clericus erat iste R., quia alias Papa non dedisset ei litteras.  Quia licet concedat clerico contra laicum, non tamen concedit laico contra laicum, dum tamen habeant alium superiorem, cum consuetudo curiae sic se habeat, nisi de consuetudine, et sponte se subiiciant iurisdictioni ecclesiae.  Sic potest intelligi supra, de arbitr., innotuit, et consimilia, et supra, de for. compet., si clericus, in fi.

 Dominus
Quo ad feudum illud.  Alias videtur quod erant milites ecclesiae, ut supra dicitur in littera.

 Ne in iudicio ecclesiastico responderent
Quod quidem facere potuit, cum Papa talem prohibitionem admittat.  Qualiter causa feudi debeat tractari dicitur supra, de iudic., caeterum.

 Distulerit
Et sic per negligentiam iudicis saecularis iurisdictio, quae prius erat inefficax apud delegatum, modo est efficax.  Sic infra, de for. compet., licet ex suscepto; et infra, de for. compet., ex tenore.  Sic etiam delegatus per negligentiam perdit iurisdictionem, et transfertur ad ordinarium, supra, de offi. ord., significavit; supra, de offi. deleg., prudentiam § sexta, in fi.  Ber.

X 2.02.07 Verum quoniam

 Quaestio mota fuit
Vacante ecclesia, unde non erat qui de illa quaestione posset cognoscere, nec tunc aliquid fieri potest in praeiudicium vacantis ecclesiae, infra, ne sede vac. nih. inn., per totum.  Unde praepositus non tenebatur nec debebat respondere de feudo ecclesiae coram alio iudice, supra, de for. compet., ex transmissa; et supra, de iudic., caeterum.  Et ideo Papa mandat quod differatur quaestio illa quousque ecclesia praelatum habuerit.

 Consecratus
Idem esset si electus esset et confirmatus, quia tunc habet plenam administrationem, quantum ad ea quae pertinent ad iurisdictionem, supra, de elect., transmissam; arg. ad idem supra, de translat., inter corporalia.

 De feudis
Supple cognitio de feudis.

 Cognitionem
Quia forte dicebatur ab adversariis, quod non erat feudum ecclesiae sed potius imperatoris.  Unde dicit hic sub conditione, et si episcopus esset negligens in quaestione feudi procedere, saecularis iudex postea procederet, sicut econverso, supra, de for. compet., ex transmissa.  Non enim cognitio feudi ecclesiastici semper ad iudicium ecclesiae spectat, ut notatur supra, de iudic., caeterum.  Sed contra videtur potius quod saecularis iudex non possit supplere negligentiam episcopi, sed per Papam tunc supplenda est illa negligentia, quia non ad iudicem saecularem de hac causa pertinet, etiam si laici sint, arg. supra, de iudic., caeterum.

 Alioquin
Id est, si ad ecclesiam non pertineat.

X 2.02.08 Cum sit generale

 Forum rei
Supra, de for. compet., si clericus, et in concordantiis ibi positis; et C. de iuris., iuris ordinem.

 Remissi
In quo casu possunt per excommunicationem compelli iustitiam exercere, 23. q. 5, administratores.  Immo iudex qui negligit facere iustitiam, litem facit suam, 23. q. 2, dominus noster; et 3. q. 7, qui sine; arg. in Auth. ut differ. iudic. audi. § hoc autem, coll. 9; et C. de appellat., si appellationem.  Et si per dolum vel gratiam vel inimicitiam iudicaverit, in veram litis aestimationem condemnari debet, ff. de iud., si filiusfamilias.  Ber.

 Malefactores
Id est, raptores rerum ecclesiasticarum et invasores, 12. q. 2, ne de viro.  Et isti qui sic bona ecclesiarum arripiunt, tamquam sacrilegi iudicantur, et possunt excommunicari usque ad condignam satisfactionem, 12. q. 2, nulli liceat ignorare; et 12. q. 2, quicumque; et 12. q. 2, praedia.  Et est expressum infra, de for. compet., conquestus.  Et quasi homicidae reputantur, 12. q. 2, qui abstulerit.  Et quia isti sacrilegium committunt, ut dicunt iura praedicta, coram ecclesiastico iudice sunt trahendi, cum istud crimen sit ecclesiasticum, ut hic dicitur.  Et hoc sacrilegium quandoque per iudicem saecularem punitur, C. de episc. et cler., si quis in genus.  Item crimen usurarum, infra, de usur., cum tu, haeresis, simoniae, periurii et adulterii, haec pertinent ad ecclesiam et consimilia.  Et de quocumque peccato, supra, de iudic., novit.  Et hoc quod hic dicit, introductum est in favorem ecclesiae.  Et quia hoc dicit specialiter de malefactoribus quod possint conveniri sub quo iudice velint.  Secus videtur intelligendum de aliis, quod coram suo iudice sint trahendi, dummodo ibi possint suam iustitiam consequi, ut dicitur supra, de for. compet., ex transmissa.  Quia quod de uno conceditur, de alio prohiberi videtur, 25. dist., qualis, cum suis concordantiis, nisi consuetudo contrarium inducat, ut dicitur supra, de for. compet., si clericus, in fi.

X 2.02.09 Quod clericis

 Aliquos
Etiam laicos.  Et est speciale Parisius, ubi episcopus habet temporalem iurisdictionem et gerit vicem comitis.  Unde et praeco banum ibi nunciat nomine episcopi et regis.  Alias laici debent in causis pecuniariis coram suo iudice conveniri, nec tractaretur ibi causa iure canonico sed civili vel iure municipali, et sic causae tractantur inter clericos et laicos quos conveniunt, vel si conveniantur iure canonico non obstante consuetudine.

X 2.02.10 Licet ex suscepto

 Iustitiae complementum
Ergo quousque ad sententiam pervenit, semper est in pendenti an valeat rescriptum, infra, de for. compet., ex tenore; et supra, de for. compet., ex transmissa.  Quandoque enim rescriptum est in pendenti, supra, de rescript., si autem.

 Vacante imperio
Iste est ergo unus casus in quo iudex ecclesiasticus potest se immiscere saeculari iurisdictioni, scilicet cum superior non invenitur.  Alius est cum iudex saecularis negligit facere iustitiam, ut hic, vers. dummodo etc., et infra, de for. compet., ex tenore; et supra, de for. compet., nullus; arg. 23. q. 5, administratores.  Tertius est cum aliquid ambiguum fuerit et difficile, et inter iudices variatur, infra, qui fil. sint legit., per venerabilem, circa medium.  Quartus est in omni crimine ecclesiastico, puta usura, sacrilegio et similibus, ut 6. q. 2, episcopus; et 12. q. 2, nulli liceat; et infra, de usur., quoniam.  Quintus est cum per denunciationem criminis causa defertur ad iudicem ecclesiasticum, supra, de iudic., novit.  Item ratione connexitatis, ut in dote, infra, de don. int. vir. et uxor., de prudentia.  

 Ad te vel ad nos
Contra infra, de appell., cum speciali; et supra, de for. compet., si quis contra, ubi ordinarius recusatus committit causam.  Solutio: illa continet ius commune, et quod hic dicit, locale est.  De recusatione iudicis ordinarii et delegati, et de illis habes infra, de appell., secundo; et infra, de appell., cum speciali.

X 2.02.11 Ex tenore

 Exhiberi
Et quia iudices nihilominus procedebant in causa, comes significavit hoc domino Papae.

 In iustitia
Simile infra, de don. int. vir. et uxor., nuper.  Per hoc patet quod causa viduarum non pertinet principaliter ad ecclesiasticum iudicem, licet pertineat ad ecclesiam quantum ad protectionem, ut 87. dist., licet; et 87. dist., defensionis.  Immo ad iudicium saeculare spectant primo causae viduarum, pupillorum et orphanorum, 23. q. 5, regum; et 23. q. 3, ab imperatoribus; et C. quan. imp. int. pup. vel vid., si contra.  Secundario quantum ad defensionem ad ecclesiam spectant, 23. q. 5, administratores; et infra, de censib., licet.  Et causa viduarum et aliarum miserabilium personarum spectat ad ecclesiam ubi agitur de iniuria, sive de violentia eis illata, 24. q. 3, si quis de potentibus.  Et sic intellige infra, de for. compet., ex parte, ubi Papa committit causam viduae super violentia irrogata.  Et sic potest intelligi infra, de verb. sign., super quibusdam § ulti.  Et praecipue circa dotes, ut in praedicta decretali infra, de don. int. vir. et uxor., nuper.  Causa poenitentium ad ecclesiam pertinet, 11. q. 1, aliud; heresis, simoniae, adulterii cum agitur ad separationem matrimonii, infra, ut lite non cont., ad hoc; et supra, de procurat., tuae.  Et aliae de quibus dicetur in sequenti notula.  Et indirecte ratione peccati omnes causae pertinent ad ecclesiam, ut supra, de iudic., novit.

 Ecclesiasticum iudicem
Sicut sunt causae matrimoniales, supra, de offi. deleg., causam matrimonii; et infra, de cons. et affin., ex litteris.  Item causa nativitatis alicuius, infra, qui fil. sint legit., lator; et infra, qui fil. sint legit., causam quae 2.  Item ius patronatus, supra, de iudic., quanto.  Item decimarum, infra, de decim., per totum.  Item causa usurarum, infra, de usur., quoniam; et infra, de usur., per totum.  Et alia plura, ut dictum est supra, de for. compet., cum sit; et supra, de for. compet., licet ex suscepto.

 Terminetis
Per litteras prius impetratas, ut incipiant valere ex nunc quo ad effectum, supra, de offi. deleg., si pro debilitate § 1; ff. de leg. 3, si incertus § 1; C. de donat. inter vir. et uxor., donationes; et supra, de rescript., eam te.  Interim enim iurisdictio dormit.  Sic supra, de rescript., pastoralis, in fi.  Videtur enim committi causa sub conditione, si iustitia coram saeculari haberi non possit, arg. infra, de iureiur., quemadmodum.  Sicut cognitio principalis causae sub conditione committitur in causa appellationis, infra, de appell., ut debitus.  Sic supra, de offi. deleg., insinuante; et ff. de iure dot., stipulationem.  Quod autem litterae quae ab initio non valent, postea convalescant, est arg. supra, de rescript., si autem; infra, de conver. coniug., placet; ff. de iniust. rup. testam., cum in secundo; ff. de lib. et post., si quis posthumos, in princ.; et ff. de pigner. act., si in rem § ulti.; et supra, de elect., quod sicut.  Arg. contra supra, de elect., dudum ecclesia, ubi de hoc; et infra, de probat., post cessionem.  Item hic habes quod iurisdictio perditur per negligentiam.  Sic supra, de offi. deleg., prudentiam, in fi.; et supra, de offi. ord., significavit; et supra, de offi. ord., licet.  Et sic litterae istae sunt in pendenti quousque appareat de negligentia iudicis saecularis, supra, de for. compet., licet ex suscepto.  Sicut in pendenti est, an in senatusconsulto Macedoniano commissum sit, ff. de Maced., verba § si pendeat.

X 2.02.12 Si diligenti

 Pacto privatorum
Sic ergo patet quod privatorum pacto iuri publico non derogatur, ff. de pacti., ius publicum; et ff. de pacti., inter debitorem; supra, de arbitr., cum tempore; et infra, de sent. excom., contingit 1.  Nemo enim ius publicum remittere potest aliquibus pactionibus, nec mutare formam antiquitus constitutam, ff. de admin. tut., quidam decedens; et infra, de testamen., requisisti.  Et nemo potest facere quod leges in testamento suo loco non habebant, ff. de leg. 1, nemo; et ff. ad leg. Falc., quod de bonis § 1; et C. de condi. insert., cum patrem; et C. de iureiuran., cum et iudices § sed quia; et 10. q. 1, sic quidam; ff. de postulan., quod prohibet; infra, de except., exceptionem.  Arg. contra ff. de pacti., pacisci; et ff. de pacti., pactum inter heredes; ff. a quib. app. non lic., tractandum, in fi.; et ff. a quib. app. non lic., tractandum § 1; et C. de temp. appel., cum anterioribus, in fi.; et ff. de servit., servitutes personarum; et ff. de minor., si iudex; et infra, de regular., ad Apostolicam; et infra, de privileg., si de terra; et infra, de privileg., accedentibus; et C. de pacti., si quis in conscribendo, ubi videtur expressum; et infra, de for. compet., dilecti.  Super hac contrarietate dicas quod illi iuri quod est tantum introductum in favorem aliquorum, bene potest quis renunciare.  Sed si aliquod ius introductum est in favorem quorundam pro publica utilitate ipsorum et odio aliorum, nullus potest tali iuri renunciare.  Tales est hoc de quo hic agitur, quod introductum est non tam in favorem clericorum quam in odium laicorum.  Ipsi enim clericis oppido sunt infesti, ut 2. q. 7, laicos; et 2. q. 7, laici.  Et tales est illud 17. q. 4, si quis suadente.  Quia ei renunciare non potest, infra, de sent. excom., contingit 1.  Sicut potes videre in simili: mulier potest renunciare Velleiano, quia in favorem ipsius tantum introductum est, ff. ad Velleia., si mulier hereditatem § penulti.; et C. ad Velleia., iubemus; propter infirmitatem sexus, C. ad Velleia., si sine; et ff. ad Velleia., et primo § verba.  Sed Macedoniano non potest renunciari, quia illud in favorem quorundam introductum est, et in odium creditorum, ff. de Maced., sed et si pater, in fi.  Similiter beneficio restitutionis non potest renunciari, quia tam in favorem quam in odium introductum est, licet sit arg. contra ff. de minor., si iudex.  Item et alia ratio consuevit assignari, quare non possit clericus in alium iudicem consentire, quia praeiudicatur episcopo suo, sine cuius consensu iurare non potest, nec alium iudicem habere, 11. q. 1, clericum; et 3. q. 6, non liceat; infra, de iuram. calumn., inhaerentes, in fi.  Item ab alio non potest recipere ordinem nisi ab episcopo suo, ergo nec iudicium quod est maius.  Sic argumentatur canon 9. q. 2, nullus primas; et infra, de paroch., nullus.  Item non potest ab alio praelato petere iudicium personae, infra, de poenit. et remiss., omnis; et de poen. dist. 6, placuit.  Sic posset contingere quod omnes subditi episcopi alium sibi iudicem eligerent.  Laicus vero bene potest alium iudicem sibi eligere in civili negotio, ff. de iud., si se subiiciant; et ff. de iud., consensisse.  Sed in criminali non, 11. q. 1, si quis cum clerico; et C. de iuris., in criminali.  Clerici tamen arbitros bene possunt eligere praeter consensum episcopi, supra, de arbitr., sane; et supra, de arbitr., non sine; et supra, de arbitr., dilecti; et supra, de arbitr., per totum.  Item dixi quod illi privilegio 17. q. 4, si quis suadente, renunciare non potest, tamen clericus verberatus a laico vel ab alio potest ei remittere iniuriam quantum ad se, sed non quantum ad ecclesiam, 23. q. 4, si is qui; 63. dist., Salonitanae.

 Conciliis
Quae concilia tu habes 11. q. 1, inolita; et 11. q. 1, placuit, quorum verba hic ponuntur.

 Ne clerici
Hic ponit tenorem illius capituli 11. q. 1, inolita.

 Pertrahant
Et sic trahuntur inviti, et ideo punitur ille qui eos trahit, et sic loquitur 11. q. 1, inolita, in actore.

 Causam perdant
Sed numquid per sententiam, an ipso iure?  Hug. dicebat quod ipso iure perdit causam.  Sed videtur potius quod per sententiam, arg. praedicti capituli 11. q. 1, inolita, ubi dicit: actor actione causae mulctetur, reus pro condemnato habeatur.  Et arg. praedicti capituli 11. q. 1, placuit, ubi dixit: locum suum amittat.  Quod verius videtur opinio ad hoc arg. infra, de excess. praelat., gravem.  Hoc dicit Io., Hug. contra.  Sed numquid intelligimus hanc poenam imponendam statim, vel post conventionem vel post litis contestationem, vel tantum si perseverat usque ad finem causae?  Et videtur certe quod postquam vocatus est ad iudicium, 11. q. 1, inolita, ubi dicit: ad iudicia publica non pertrahant.  Si contra fecerint, causam perdant, et 11. q. 1, placuit, ubi dicit: qui de saeculari iudice possit auxilium etc., et C. de iuris., in criminali, ubi dicit: qui invocaverit in vetito examine.  Sed videtur quod ante litis contestationem possit poenitere, nec incidit in poenam, ff. rem rat. hab., amplius; et ff. de in ius voc., quamvis; et ff. de iuris., si convenerit.  Et arg. illius capituli 11. q. 1, placuit, ubi dicit: si crimen fuit intentatum vel civilis causa commota.  Per quae verba innuitur, quod lis fuit contestata.  Immo etiam videtur quod quandoque ante sententiam licitum sit poenitere, arg. ff. de inoffic. testam., Papinianus § meminisse; et C. de his quib. ut indign., alia causa; et ff. quod metus cau., si cum exceptione § haec actio; et ff. quod metus cau., si cum exceptione § satis.  Hug. dicebat quod hic non est locus poenitentiae.  Benignius tamen est et tutius dicere, quod ante litis contestationem sine poena desistere potest, arg. illius capituli 11. q. 1, placuit.  Quia promptiores esse debemus ad misericordiam quam ad rigorem, ff. de act. et oblig., Arrianus.  Post litem vero contestatam non potest vitare poenam, arg. praedictarum legum ff. rem rat. hab., amplius; et ff. de in ius voc., quamvis; et ff. de iuris., si convenerit.  Sed in causa spirituali sola depositio querimoniae sufficit, ut ab ecclesia tamquam membrum putridum abscindatur, et beneficia aliis conferantur, infra, de excess. praelat., gravem.  Sed potest dici quod illud est propter excessum nimium, eo quod in suum episcopum tantum facinus attentare praesumpsit, ut merito augeri debeat poena, ff. de re milit., omne delictum § 1.  Sed de rigore debent puniri, qui in vetitum examen alios trahunt.

 A communione
Sacramentorum, quia in poenam removebuntur a sacramentis ad tempus, arg. 2. q. 6, catholicus.  Vel potius a communione, id est, officio et beneficio si clericus est privetur, ut dicit Hug.  Sed nimis rigida esset haec poena, nec etiam talis expositio consonat litterae.  Et ita dicit quod non perdit locum suum, si perdere vult quod evicit.  Et hucusque loquitur in actore, sequentia verba, et tam episcopi etc., in reo.

 Tam episcopi
Hic ponit tenorem illius capituli 11. q. 1, placuit.  

 A communione
Et sic loquitur in reo capitulum 11. q. 1, placuit.  Et ideo quia sponte elegit vetitum iudicium, punitur.  Et expone purgare, id est, examinare causam suam.  Et dic quod voluerint cum effectu, id est, fecerint quod examinaretur ibi causa.  Nam si inviti traherentur, non punirentur.  Arg. contra supra, de iudic., at si clerici; et 11. q. 1, si qui clericorum.  

 Pro eis sit lata
Sed quid si contra eos lata sit?  Videtur quod non teneat, quia sententia a non suo iudice lata non tenet, supra, de iudic., at si clerici; 11. q. 1, si qui clericorum.  Satis patet quod dicendum sit, nam si obtinerit, sententia non valeret.  Sed si contra eos lata est, de iure tenere non deberet.  Tamen quantum ad se et in odium illorum servabitur talis sententia, et compelletur ad hoc propter culpam suam, immo multo fortius pro condemnato debet haberi, arg. supra, de renunciat., quod in dubiis.

 Perdant quod
Id est, rem quae ab eis petebatur, de qua fuerunt absoluti et habebuntur pro condemnatis.  Et res illa dabitur actori cui facta est iniuria, quia reus aliter se conveniri non patiebatur, quia forte potens erat, et actor ipsum timebat, unde non audebat illum convenire coram suo iudice, et sic actor invitus et coactus convenit illum.  Sic in praesenti casu actor perdit quod evicit, et datur reo qui invitus tractus fuit ad iudicem alienum.  Sed si uterque fuerit in culpa, tunc debet dari illi ecclesiae cui facta est iniuria, et iurisdictio eius spreta.  Et quod dicit, perdant quod evicerint, intellige cum causa est propria clerici, secus si negotium sit ecclesiae, quia delictum personae etc., 16. q. 6, si episcopum.

 Si locum suum
Ecce reus habet electionem, ut vel perdat causam vel amittat locum.  Si potius vult perdere locum, numquid habebit quod evicit?  Sic si actor fuit in culpa, alias non, quia factum istius non debet obesse actori innocenti.  Et sic est casus in quo sententia a non suo iudice lata.

 Manifeste patet
Hic ergo patet arg. ex praecedentibus conciliis, quod nec inviti, et hoc ex concilio Milevita, 11. q. 1, inolita.  Nec volentes, et hoc ex concilio Chartaginensi, 11. q. 1, placuit.  Pacisci possunt ut iudicia saecularia subeant.  Sed numquid tacite possunt renunciare suo foro, respondendo coram laico?  Arg. quod sic, 3. q. 6, pulsatus.  Nam et Papa renunciat suo foro, 2. q. 7, nos si incompetenter; et 2. q. 5, mandatis.  Multa enim possumus tacite, ad quae non possumus nos pacto adstringere, ff. de procur., filiusfamilias § veterani; et C. de pacti., de quaestione; et C. de iureiuran., cum et iudices, in fi.  Dicas quod neque tacite neque expresse potest clericus alium iudicem constituere, immo in ecclesiasticam personam sine licentia speciali episcopi sui consentire non potest, nec illum in iudicem eligere, ut 3. q. 6, non liceat; infra, de for. compet., significasti, ubi determinatur ista dubitatio, ut ibi dicit.

 Iuramentum
Sic ergo patet quod si contractus non tenet sive pactum, iuramentum de observando ipsum contractum vel pactum, non tenet neque obligat, C. de legi. et const., non dubium.  Et quia iuramentum contra bonos mores et vim legum et auctoritatem iuris nullius est momenti, ff. de leg. 1, si quis inquilinos § si quis.  Et quia iuramentum non debet esse vinculum iniquitatis, 22. q. 4, inter caetera; et infra, de iureiur., quanto.  Item arg. quod si principale non tenet, nec accessorium, ut C. de usuri., eos; et C. deposi., si deposita pecunia; et lege praedicta C. de legi. et const., non dubium; et infra, de fide instrum., inter dilectos.  Et quia idem iuris est in princpali et accessorio, supra, de offi. deleg., prudentiam, in fi.  Arg. contra infra, de iureiur., debitores; et infra, de iureiur., cum contingat.  Similiter quod iuris est in accessorio et in princpali, arg. 23. q. 1, paratus, vers. fi., vers. nam si Christiana, in fi., alias est capitulum.  Arg. contra quod aliud est in accessorio quam in princpali ff. de pacti., postquam.  Arg. contra quod sublato accessorio, tollitur princpale, ff. de pacti., Labeo.  Arg. contra C. de remiss. pign., creditricem.  Item signatur contra infra, de iureiur., cum contingat, ubi iuramentum super contractu contra legem facto praestitum servatur, et ibi de hoc.  Ber.

X 2.02.13 Cum contingat

 Maxime
Id est, tantum.  Sic 11. q. 3, si quis episcopus damnatus.  Nam tantum ab illo puniendus est ubi deliquit, 6. q. 3, placuit; infra, de rapt., de illis, ubi de hoc.  Vel dic quod licet alibi possit excommunicari, non tamen ab alio potest deponi quam a suo diocesano, secus si civiliter ageretur de beneficio, infra, de for. compet., postulasti.  Quando reus sit remittendus ad suum iudicem dicitur 3. q. 6, ibi semper; et infra, de rapt., de illis.

 Vel consuetudine
Nota quod consuetudo dat iurisdictionem, 9. q. 3, conquestus; supra, de arbitr., dilecti; C. de emancip. lib., si lex; et C. de emancip. lib., cum inspeximus; et supra, de offi. ord., irrefragabili.  Sed qualiter potest in hoc casu privilegium vel consuetudo dare iurisdictionem, cum nemo sibi vel suis ius dicere possit, ff. de iuris., qui iurisdictioni praeest; et C. ne quis in sua caus. iud., generali?  Sed dic quod dominus familiae potest habere ordinariam iurisdictionem super familiam suam, sicut magister super discipulos suos, ut in constitutione Friderici C. ne fil. pro pat., authen. habita.  Sicut episcopus in suos canonicos, et sicut pater super filium suum, ut 3. q. 7, infamis § tria, circa fi.; et 23. q. 4, suo ista nomina.  Et si suspectus fuerit dominus, petat actor ei aliquem associari, 3. q. 3, induciae § offeratur.  Vel eligat arbitros, supra, de for. compet., si quis contra; et 11. q. 1, pervenit; infra, de appell., cum speciali.

X 2.02.14 Postulasti

 Deliquit
Et ita delictum dat iurisdictionem, infra, de for. compet., licet ratione; et 6. q. 3, placuit.  Et episcopus iste in cuius diocesi deliquit debet ferre sententiam contra ipsum super crimine et non super ecclesia.  Et haec sententia lata sub uno, facit fidem in alio iudicio.  Simile 24. q. 1, subdiaconus; et 11. q. 1, statuimus; ff. de iureiuran., si duo patroni; C. de liber. caus., iubemus.

 Executio facienda
Ille enim iudex in cuius diocesi est res in qua fieri debet executio, debet sententiam mandare executioni.  Et sic ille episcopus cui subest illa ecclesia istius clerici, privabit illum per sententiam ab alio episcopo latam, arg. ff. de re iud., a divo Pio § in criminibus.  Si crimen magnum est, ille iudex exequatur sententiam, ubi delictum est perpetratum, infra, de rapt., de illis; et ff. de re milit., desertorem, in princ.; et in Auth. ut nulli iudic. lic. hab. § si vero quis comprehensorum, coll. 9.

X 2.02.15 Ex parte

 Dotalitii
Id est, donationis propter nuptias.  Mulier enim dicitur dotem dare viro, vir autem dicitur dare uxori donationem propter nuptias, infra, de don. int. vir. et uxor., nuper, in fi.

 Complices
Nota quod tenetur quis hoc interdicto sive quis fecit, sive complices eius ipsius mandato, sive etiam ratum habuerit, infra, de restit. spol., cum ad sedem; et ff. de vi et de vi arm., cum a te; et ff. de vi et de vi arm., quod est § cum procurator.  Quia facientes et consentientes pari poena puniuntur, supra, de offi. deleg., quia quaesitum; et 2. q. 1, notum, in fi.  Et tenentur etiam alia ratione, si rem illam scienter recepit a deiectore, infra, de restit. spol., saepe; et supra, de iudic., quia V.

 Andegavensi
Potest enim quis habere domicilium in diversis locis, ff. ad municip., assumptio § iuris prudentibus; et ff. ad municip., filii § senatores; et ff. de senat., senatores.  Verumtamen sola possessio domus quae comparatur in alia civitate, non facit domicilium, ff. ad municip., libertus § sola domus.  Nisi eam inhabitaverit, unde dicit infra in qua interdum consueverat habitare.  Sed desinit esse municeps adeptus senatoriam dignitatem, ff. ad municip., municeps.  Sed hoc verum est quantum ad munera, non quantum ad dignitatem, ut ibi dicit.

 In eadem est diocesi
Id est, Andegavensi.  Hoc enim sufficeret solum si coram ordinario Andegavensi.  Quomodo ista mota fuisset, quia ratione rei de qua quis convenitur, sortitur quis forum, supra, de for. compet., sane; et infra, de for. compet., licet ratione; et C. ubi in rem act., actor.  Etiam si res sit mobilis, ff. de iud., quod legatur.  Et de hoc dicitur infra, de for. compet., licet ratione.

 Exceptionibus aliis
Scilicet quod castrum illud assignatum non fuit ipsi in donationem propter nuptias a viro.  Item et alia quod dominus feudi non fuit requisitus antequam litteras impetraret.  Istae exceptiones locum non habent in possessorio, sed in petitorio locum habent, ut hic dicit.  Et sic videtur quod litterae impetratae contra laicum non valeant, nisi primo iudex saecularis fuerit requisitus et negligens, sive fuerit dominus feudi sive alius iudex, nisi de hoc in litteris fiat mentio, cum haec exceptio in petitorio locum videatur habere.  Unde signatur contrarium supra, de for. compet., ex tenore; et supra, de for. compet., licet ex suscepto; et supra, de for. compet., ex transmissa; et supra, de iudic., caeterum, ubi expresse videtur quod non sit necesse de hoc facere mentionem.  Sed sufficit quod supersedeat litteris, dummodo dominus feudi vel alius saecularis velit et paratus sit iustitiam exhibere.  Et postquam constiterit de negligentia, procedant alii.  Sic ergo intellige quod hic dicit, quae potius in petitorio locum habere videntur, ut scilicet non procedat delegatus per litteras impetratas super proprietatis iudicio, si dominus feudi vel etiam alius saecularis paratus sit iustitiam exhibere.  Et ita litterae ab initio suspensae manent.  Postquam vero apparuerit de negligentia iudicis saecularis sive domini feudi, ex tunc incipiunt habere effectum, sed ex toto non eliduntur secundum quod hic iste nobilis intendebat.  De hoc dictum est supra, de offi. deleg., significantibus.  Item est arg. ex hac decretali quod causa viduarum pertinet ad ecclesiam, quia hic dominus Papa audit viduam istam non obstantibus exceptionibus praedictis.  Dic de hoc ut dixi supra, de for. compet., ex tenore.  Item haec exceptio, quod castum non fuerit in donationem propter nuptias assignatum.  Merito debuit reprobari, quia erat quaestio principalis, si regina ageret de proprietate, unde non debebat proponi in modum exceptionis.  Hoc enim debebat probare regina, si principaliter ageret petitorio iudicio.  Et illud scias quod venit in principali quaestione, non debet proponi in exceptione dilatoria, quia talis exceptio non impedit litis contestationem, ut hoc traditur in quadam decretali Inno. iiii in concilio Lugdunensi infra, de litis contest., extravag. exceptionis peremptoriae, nisi in casibus ibidem contentis, quia exceptio est actionis exclusio, ut peremptoria, ff. de exception., exceptio dicta, sive iudicis sive actoris repulsio, sicut sunt dilatoriae, infra, de except., pastoralis; et infra, de appell., secundo.  Sed quare appellatur mulier ista in principio, et hic regina, cum rex qui fuit maritus ipsius mortuus sit?  Potest et debet sic appellari, quousque nupta fuerit viro inferioris dignitatis, ff. de senat., feminae; et C. de nupt., cum te; et ff. ad municip., filii § vidua.
 
X 2.02.16 Conquestus est

 Pleno iure
Id est, quo ad spiritualem et temporalem iurisdictionem.

 Quasi possessione
Hoc ideo dicit, quia iurisdictio et omnia iura incorporalia et servitutes non possidentur, sed quasi possidentur.  Sic infra, de caus. poss. et propr., cum ecclesia.  Et habes hoc ff. de usucap., sequitur § si viam.  Quia incorporalia corporaliter apprehendi non possunt.  Possessio vero corporalis dicta est quasi pedum positio, ff. de acq. poss., possessio appellata.  Ber.

 Invasores ipsarum rerum
Sic patet quod invasores rerum ecclesiasticarum tamquam sacrilegi sunt usque ad satisfactionem excommunicandi.  Quicquid enim datum est ecclesiae pro remedio peccatorum, ad humanos usus non debet amplius applicari, ut hic dicit, et infra, de rerum perm., iniustum.  Sic 12. q. 2, nulli liceat; 12. q. 2, quicumque; 12. q. 2, praedia; et 12. q. 2, qui abstulerit; et 12. q. 2, qui Christi.  De illis capituli hic fit mentio, et de hoc quod dictum est supra, de for. compet., cum sit.  Istos invasores potest ecclesia sub quo maluerit iudice convenire, ut supra, de for. compet., cum sit.  Et isti non sunt excommunicati ipso iure, sed sunt excommunicandi quousque satisfecerint tam de iniuriis quam de damnis, ut hic patet.  Immo iniuriam ecclesiae factum praelatus remittere non potest, 23. q. 4, si is qui; et 63. dist., Salonitanae.

X 2.02.17 Dilecti filii

 Contra
Licet proprium nomen antecessoris sit expressum, ad successorem tamen extenditur rescriptum.  Et hoc ideo quia nomine ecclesiae et pro ipsius ecclesiae utilitate mutuum contractum hic fuit.  Et ideo successor convenitur per rescriptum impetratum contra antecessorem, nec obstat expressio nominis, quia una persona intelligitur.  De hoc nota supra, de rescript., significavit.

 Qui se certo loco
Qui certo loco solvere promittit et non solvit, tenetur adversario ad interesse pro eo quod non solvit loco promisso, si sua interest quod ibi non fuit satisfactum, ff. de eo quod cert. loc. dar. op., arbitraria.  De hoc dictum est supra, de offi. deleg., P et G.  Per hoc enim quod certo loco solvere promisit, renunciasse intelligitur indulgentiae concessae Anglicis.  Quod facere potuit, cum tantum in favorem cuiuslibet et singulariter concessa fuerit, cum non sit tale privilegium, quod sit publicum utilitate et auctoritate.  Unde quilibet ei iuri quatenus tangit personam suam, potest renunicare, C. de pacti., si quis in conscribendo; infra, de regular., ad Apostolicam.  De hac materia dictum est satis supra, de for. compet., si diligenti.

 Ubi domicilium
Et sic duobus locis poterat conveniri, scilicet ubi promisit et ubi habet domicilium, infra, de for. compet., licet ratione; et supra, de for. compet., ex parte.  Sic est in electione creditoris, ubi malit ipsum convenire.  Simile supra, de for. compet., cum sit.

 Cum iustis et moderatis expensis
Expensae istae moderatae debent esse, infra, de sequestra., ad hoc; infra, de dolo et contu., finem; et infra, de dolo et contu., cum dilecti; et infra, ut lite non cont., quoniam § in aliis.  Et non superfluae sive delictae, ff. de pigner. act., si servos, in fi.; et ff. de damn. infect., inter quos § ulti.; et ff. de damn. infect., ex damni infecti.  De hac materia dicitur infra, de dolo et contu., finem; et infra, de dolo et contu., cum dilecti.  Et damna quae sustinuit, reficere debet, infra, de fideiuss., pervenit.  Sed qualiter probabuntur expensae et damna illata propter hoc?  Expensae probabuntur per iuramentum illius qui eas fecit praemissa taxatione a iudice, sicut hic bene probatur, C. de iud., sancimus; et supra, de procurat., constitutis; et supra, de his quae vi met. caus. fi., super eo; et C. und. vi, si quando; et 2. q. 1, in primis, ubi statur iuramento praemissa taxatione, licet illa loquatur in alio casu.  De damnis sive interesse dic quod debent probari per testes, Inst. de ver. oblig. § non solum.  Et ideo utile esset certam summam adiicere, quia difficile est probare interesse, ff. de praet. stipul., in eiusmodi § non solum.  Et iudex hoc interesse inquirere debet per suam subtilitatem, C. de sent. quae pro eo quod int., cum pro eo.  Et ita hoc est notatu dignum, quod expensae et damnum datum per dolum sive per violentiam vel rapinam, postquam constiterit de violentia per testes probatur per iuramentum, ut dicunt iura praedicta supra, de his quae vi met. caus. fi., super eo; et C. und. vi, si quando; et 2. q. 1, in primis; et C. de iud., sancimus.  Interesse vero aliunde veniens per testes probandum est.

X 2.02.18 Significasti

 Privatorum consensus
Ut C. de iuris., privatorum; et C. de iuris., non quidem.  Dum tamen ex certa scientia et non per errorem, ff. de iud., si se subiiciant; et ff. de iud., non videtur; ff. de iuris., si per errorem.

 Clerici tamen in iudicem non suum
Hic expresse patet quod clericus in non suum iudicem etiam ecclesiasticum sine consensu expresso sui episcopi consentire non potest.  Sic 3. q. 6, non liceat; et 9. q. 2, nullus alterius; et 9. q. 2, placuit.  Quod si fecerit, sententia non tenet, ut in proximis capitulis 9. q. 2, nullus alterius; et 9. q. 2, placuit; et 6. q. 3, denique.  Sed numquid clerici qui consentiunt in iudicem ecclesiasticum non suum cadunt propterea a iure suo, sicut cum trahunt vel trahuntur ad saeculare iudicium, supra, de for. compet., si diligenti; et 11. q. 1, inolita; et 11. q. 1, placuit?  Non credo quod in casu isto debet perdere causam, licet sententia lata sit pro ipso vel contra ipsum.  Quia non tantum deliquit quantum cum iudicem laicum sibi constituit, nisi velis dicere quod in odium ipsius, episcopus habeat eam ratam qui eum dimisit sine cuius licentia hoc facere non potuit.  Et hanc ignominiam vel contumeliam irrogavit, ff. de recepti., litigatores; C. de iureiuran., si quis.  Alias punietur prout dicitur 3. q. 6, non liceat.  Clericus enim non potest venire contra sententiam, quia videtur habere tacitum pactum in se ne ulterius petat, sicut acceptilatio inutilis, ff. de pacti., si unus § penulti.; ff. de accep., si acceptolatum.  Episcopus vero si vult, potest talem sententiam ratam habere, arg. supra, de renunciat., quod in dubiis.  Sed contra hoc quod hic dicit, videtur contra 3. q. 6, pulsatus, ubi videtur dari optio clerico pulsato coram non suo iudice an velit ibi respondere vel non.  Ibi dicit: pulsatus si voluerit taceat.  Sed ibi non habet locum.  Arg. a contrario sensu cum alia iura contradicant, 3. q. 6, non liceat, et hic.  Et ita tollitur hoc arg. a contrario sensu.  Vel intellige illud capitulum 3. q. 6, pulsatus, cum iste habet consensum episcopi, quia et tunc adhuc habet optionem nec potest compelli.  Sed numquid potest clericus consentire in laicum iudicem de consensu episcopi?  Videtur quod sic, 11. q. 1, clericum nullus.  Ibi dicit: nullus praesumat clericum apud saecularem iudicem episcopo non permittente pulsare, ergo de consensu episcopi videtur quod possit.  Sed non credo, quia nec consensus episcopi sufficit.  Hic supple in capitulo 11. q. 1, clericum nullus, maxime, quia nec de consensu episcopi potest.  Sicut enim clericus huic privilegio quod introductum est in favorem totius ordinis clericalis, renunciare non potest.  Ita nec episcopus potest huic privilegio renunciare vel consentire, ut clerici hoc possint, nec potest eos compellere ad hoc, cum eadem ratio sit hinc inde, quia episcopus privilegium clericorum minuere non potest, sicut nec posset facere quod aliquis clericus verberaretur sine sententia excommunicationis.  Arg. infra, de sent. excom., contingit 1.  De hac materia dictum est satis supra, de for. compet., si diligenti.  Ber.

X 2.02.19 Proposuisti

 Citatus
Sic ff. de iud., si quis postea, unde haec sumpta est; et ff. de iud., ubi coeptum est; ff. de iuris., cum quaedam.  Sic ergo patet quod per solam citationem perpetuatur iurisdictio tam ordinarii quam delegati, ut hic et in praedictis iuribus, ut supra, de offi. deleg., gratum; et supra, de offi. deleg., licet; et supra, de offi. legat., nemini.  Et per solam citationem seu conventionem praevenitur iurisdictio, infra, de appell., ut debitus; et supra, de rescript., capitulum, in quibus habes quod qui primo litteras praesentavit facta citatione, obtinere debet iudices suos, non obstante quod alter prius litteras impetravit, qui litteras suas non praesentavit.  Qui ergo convenitur coram aliquo iudice competenti, necesse habet usque ad finem persistere, etiam si mutaverit forum, quia praeventus est per hanc conventionem, ut hic dicit, et patet hoc per iura praedicta.

X 2.02.20 Licet ratione

 Ratione delicti
Nota quod ratione delicti efficitur quis de iurisdictione alterius.  Sic infra, de rapt., de illis; et 3. q. 6, ibi semper; et 2. q. 1, si peccaverit; et 6. q. 3, placuit; et C. ubi de crim. agi oport., authen. qua in provincia; et C. ubi sen. vel clar., quicumque; et supra, de for. compet., postulasti; et ff. de accusation., alterius; et ff. de accusation., si cui § idem imperator.  Et ita delictum dat iurisdictionem ei qui alias eam non habet.  Item delictum tollit privilegium, ut in praedicta authentica C. ubi de crim. agi oport., authen. qua in provincia; et 11. q. 3, privilegium.  Quid iuris sit de privilegiatis dicitur infra, de privileg., tuarum.  Et pro delicto convenitur quis ubi domicilium habet vel ubi invenitur, C. ubi de crim. agi oport., quaestiones.  Et si crimen grave sit, remittitur puniendus ad iudicem ubi deliquit, in Auth. ut nulli iudic. lic. hab. § si quis vero comprehensorum, coll. 9; et ff. de re milit., desertorem; et ff. de cust. reo., solent.

 Seu contractus
Hoc nomen contractus largissime sumitur, sive sit verus contractus vel quasi contractus vel aliud unde obligatio oritur, ff. de iud., heres absens § 1; et ff. de iud., omnem obligationem; et ff. de iud., interdum § ulti.  Et hoc intellige sive inveniatur sive non.  Debet enim illuc remitti sicut in criminibus dicitur, cum in hoc parificentur, in Auth. ut omn. obed. iud. § haec considerantes, coll. 5, in 2. colum.  In delictis enim hoc servatur, in Auth. ut nulli iudic. lic. hab. § si vero quis comprehensorum, coll. 9; et in Auth. ut nulli iudic. lic. hab. § et hoc vero iubemus, coll. 9.  Quidam tamen dicunt illum esse conveniendum, si ibi inveniatur ubi contraxit per legem ff. de iud., heres absens, in princ.  Item ubi quis solvere promisit, potest conveniri, supra, de offi. deleg., P et G; et supra, de for. compet., dilecti.  Quod dicit littera ista ratione contractus, intellige secundum quod traditur expresse in quadam decretali Inno. iiii infra, de for. compet., extravag. Romana § contrahentes.

 Aut domicilii
Ratione domicilii sortitur quis forum, et ibi potest conveniri, supra, de for. compet., dilecti; et ff. de iud., heres absens § proinde.  Et potest quis habere domicilium in pluribus locis, supra, de for. compet., ex parte; et ff. ad municip., assumptio § iuris prudentibus.  De hoc dictum est supra, de rescript., dilectus filius 2.

 Contra possessorem
Ratione possessionis de qua quis convenitus, sortitur quis forum et coram illo iudice conveniri debet in cuius iurisdictione res est, supra, de for. compet., sane.  Et etiam ubi habet domicilium, et C. ubi in rem act., actor; et supra, de for. compet., ex parte.  Etiam si res sit mobilis.  Arg. C. ubi in rem act., actor; et ff. de iud., quod legatur § sin autem.  Quidam tamen dicunt hoc habere locum tantum in rebus immobilibus.

 Compelli potuit
Cum dominus Papa sit iudex ordinarius singulorum, nullum fori privilegium poterat allegare, 9. q. 3, cuncta.  Et Roma communis patria est omnium, ff. ad municip., Roma.  Ergo nullus declinare potest forum eius, unde ille compellitur ibi suis adversariis respondere.  Nec ius revocandi domum haberet, nisi pro alia iusta causa et necessaria venisset, ut dicit littera ista, puta si fuisset vocatus a principe pro publica utilitate, in Auth. de sanct. episc. § si vero episcopi, coll. 9.  Item clerici legati non tenentur respondere, nisi tunc ibi contraxissent vel si in delegatione deliquissent vel rem aliquam emissent.  Nam tunc respondere tenebuntur.  Alias daretur eis occasio res alienas deferendi domum, ff. de iud., non alias, 1. resp.; et ff. de iud., si legationis.  Item qui causa dicendi testimonium ibidem vocatus est, vel qui iudicandi causa ibi accersiti sunt, vel qui causa exercendae appellationis illuc venerunt, vel causa reddendae tutelae istae personae habent ius revocandi domum, si non ibi contraxerunt ubi conveniuntur.  Et hoc totum dicitur ff. de iud., consensisse § legatis; et ff. de iud., consensisse § omnes.  Sed legati non tenentur respondere nisi de his tantum quae tempore legationis suae contraxerunt, ut ibi dicitur.  Item si legati agant, tunc tenentur se defendere si reconveniantur, nisi agant pro iniuria sibi illata, ut eadem lege ff. de iud., consensisse § sed si agant.  Si quis allegaverit talem causam, non compellitur respondere, ut hic patet, et hoc expressum infra, de dilat., exposuit, ubi qui vocatur a principe pro utilitate Romanae ecclesiae, habet ius revocandi domum.

