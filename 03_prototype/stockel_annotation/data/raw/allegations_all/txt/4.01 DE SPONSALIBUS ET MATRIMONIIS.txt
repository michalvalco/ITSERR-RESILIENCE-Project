X 4.01 DE SPONSALIBUS ET MATRIMONIIS

X 4.01.01 De Francia

 Lege
Id est, consuetudine.

 Legibus
Id est consuetudinibus.

 Francorum lege
Quam putabat esse de substantia matrimonii, arg. 30. q. 5, aliter, ubi videtur quod matrimonium omissis solemnitatibus non valeat.  Sed non est verum, quia illa quae dicuntur in capitulo, 30. q. 5, aliter, potius ad solemnitates referuntur, quae tamen servandae sunt.  Sed quamvis non serventur, tenet matrimonium, quia solus consensus facit matrimonium, 27. q. 2, sufficiat.

 Dimissaque
Quod facere non debuit auctoritate sua, ut 33. q. 2, saeculares; 35. q. 6, multorum.  Etiam si impedimentum manifestum subesset, infra, de divort., porro.

 Evangelicae legis
Qua dicitur, nullus dimittat uxorem suam excepta causa fornicationis, 32. q. 1, dixit Dominus; infra, de spons., ex parte.

 Poenitentia
Pro eo quod primam dimissit, et secundum duxit.

 Coniuge
Scilicet, nomine, non re.

X 4.01.02 Praeterea

 Sine omni conditione
Per hoc videtur, quod solvi non possit, quia quae sine conditione promittuntur, sine conditione soluuntur, 32. q. 8, non solum; et 22. q. 4, inter caetera.

 Inducendi
Et etiam compellendi si iurassent, infra, de spons., ex litteris 2; propter periculum iuramenti.  Arg. contra, infra, de spons., requisivit.  Sed illud solvitur ibi.  Sed contra videtur, infra, de spons., adolescens.

 Noluerint
Id est, absolute restiterint.

 Deterius
Scilicet, adulterium cum secunda, vel quod eam forte interficeret.

 Quam odio
Quia quod quis non diligit, facile contemnit, 20. q. 3, praesens clericus; et 31. q. 2, § 1.  Ber.

 Societatem
ff. pro soc., verum § ulti.; et ff. pro soc., actione § diximus.  Ber.

 Interpositione fidei
Sive per iuramentum etiam, quia aequipollent, supra, de fideiuss., pervenit; et 22. q. 5, iuramenti.

 In patientia tolerari
Hoc ideo dicit, quia ex quo non est processum ad matrimonium, contraria voluntate accedente, possunt se invicem absolvere, ut videtur.  Quia omnis res per quascumque causas nascitur, etc., infra, de reg. iur., omnis; et ff. de regul. iur., nihil tam naturale.  Quia in tali casu fide praestita sive iuramento subintelligenda est conditio, scilicet, si in eadem voluntate permanserint, arg. supra, de iureiur., quemadmodum; et 22. q. 2, ne quis arbitretur.  Haec fuit opinio Tanc., dicentis quod haec decretalis continebat ius commune.  Hug. dicebat, et bene, quod loquitur de comparativa permissione, ut infra, qui cler. vel vov. matr. contr. poss., veniens; quod et mihi videtur, et loquitur dispensative.  Et hoc aperte indicant ista verba, hoc possit in patientia tolerari, ne deterius inde contingat.  Nam multa per patientiam toleramus, etc., supra, de praeben., cum iamdudum.  Alias de iure mero debent compelli, ut fidem sive iuramentum servent.  De hoc dicitur infra, de spons., ex litteris 2.  Ber.

X 4.01.03 Iuvenis

 Dubia
Sic ergo patet, quod in dubiis semper certius est tenendum, de poen. dist. 7, si quis positus § item si, ubi dicitur: tene certum, et dimitte incertum; et infra, de homic., ad audientiam; et 14. dist., sicut.  Et in re dubia certa non potest ferri sententia, 11. q. 3, grave; et 33. dist., habuisse; et 30. q. 5 § ex praemissis; et Inst. de rerum div. § illud quaesitum; Inst. de action. § curare.  Quandoque tamen cum obscura sunt iura partium, certa fertur sententia, supra, de fide instrum., inter dilectos, in fi.  Sed non dicitur dubia res ibi, quia actor non probavit clare, et ita pro possessore iudicari debet.  Sed quare dicit: in his quae dubia sunt?  Quia si ex toto ante septennium ducta fuit, et post septimum annum non consensit, vel ante recessit, res non est dubia, sed certa, quia non impeditur matrimonium cum consanguinea, etiam cum matre, infra, de despon. impub., litteras; et infra, de despon. impub., accessit.  Si post septimum annum consensit, sponsalia tenuerunt, et ita non est res dubia, infra, de spons., sponsam; et infra, de despon. impub., continebatur § si vero.  Solutio: sic intellige, puella ista post septimum annum non consensit, vel non constabat de consensu, quia statim recessit ab eo, vel mortua est, verumtamen quia tentavit forsitan quod complere non potuit, praesumitur quod erat doli capax, sive quia malitia supplebat aetatem quo ad sponsalia, sicut supplet malitia quo ad matrimonium, infra, de despon. impub., de illis 2; et infra, de despon. impub., tuae nobis.  Unde propter hoc dubium, tum quia hoc plene non constabat, tum etiam propter honestatem ecclesiae non potest habere consobrinam illius, infra, de spons., ad audientiam, arg.  Alias non videtur quod posset stare illa littera, si decernimus quod post septem annos consensit, ut dixit Tanc., quia sic non esset res dubia.

 Coniunx
Id est, sponsa.

 Dividas
Arg. contra, 35. q. 3, extraordinaria.  Solutio: ibi extra naturalia eam polluit, et non maritali affectu.  Hic vero tentavit in naturalibus et maritali affectu.

X 4.01.04 Ad audientiam

 Quod si ille
Haec conditio nulla fuit, quia ex quo desponsatur uni fratrum, alius eam habere non potest, 27. q. 2, si quis uxorem; et 27. q. 2, si quis desponsaverit; nisi forte ante septennium contracta essent sponsalia, infra, de despon. impub., litteras; et infra, de despon. impub., accessit; et infra, de despon. impub., duo; cessante eo quod dicitur supra, tit. prox.; 27. q. 2, si quis desponsaverit.

 Sponsam fratris
26. dist., una tantum § Ioannes; 27. q. 2, si quis desponsaverit.  Arg. contra 8. q. 1, olim; et infra, de divort., Deus.  Solutio: illud mysticum fuit et obtinuit in fratre sine sobole defuncto; hodie secus.

 Habere non potest
Sed videtur quod haec ratio nulla fuerit, quia inter eos nullum obligatorium vinculum de iure fuit contractum, consanguinitate impediente, quia impossibilium nulla est obligatio, Inst. de inutil. stipul. § si impossibilis; et ff. quae sent. sine appel., Paulus.  Sed impossibile est id quod contra bonos mores est, ff. de condi. insti., filiusfamilias; et 22. q. 2, faciat homo.  Et eius quod esse non potest, nulla est promissio, Inst. de inutil. stipul. § at si quis; et arg. optimum in decretali Gergorii supra, de pact., pactiones.  Ergo hic nulla sponsalia fuerunt, quae sunt promissio futuram nuptiarum, 30. q. 5, nostrates; ff. de sponsal., haec ita.  Ergo nulla fuerunt praedicta sponsalia, ergo non praestant impedimentum quo minus illa possit contrahere cum alio fratre, infra, de despon. impub., litteras; et infra, de despon. impub., accessit.  Sed contra, matrimonium plerumque attenditur considerato facto, non in re, supra, de bigam., nuper; et C. de adulter., eum qui.  Plus enim in talibus consideratur quandoque opinio quam veritas, infra, qui fil. sint legit., cum inter.  Quid ergo respondes?  Potest dici quod publicae honestatis iustitia impedit, ut supra, de spons., iuvenis; et 27. q. 2, si quis desponsaverit.  Ber.

 Propositum
Quod illicitum fuit, et ideo non servandum, 22. q. 4, in malis.

 Compellas
Arg. quod quis compelli potest ad satisfaciendum de quolibet crimine, 24. q. 3, itaque; et 6. q. 1, illi qui; et 22. q. 1, praedicandum.  Et ad ecclesiam pertinet decernere de quolibet peccato, et corripere quemlibet Christianum, supra, de iudic., novit.  Ber.

X 4.01.05 De illis

 Transferentes
Unde non tenetur sequi ipsum vagabandum, ff. de oper. lib., nisi fiat § ex provincia.  Et sic de sponsa intelligunt quidam illud capitulum 34. q. 2, si quis.  Sed non est verum, immo de uxore iam cognita.

 Liberum erit
Post tres annos secundum leges, C. de repud., liberum est.  Et hoc intellige de sponsa de futuro, de qua hic loquitur; secus in sponsa de praesenti, infra, de spons., in praesentia; et infra, de secund. nupt., dominus.

 Si per eas steterit
Unde in culpa fuerunt, quare imponitur eis poenitentia.  Sed per eas stetit, quare dat ecclesia licentiam contrahendi?  Resp.: ne deterius inde contingat, scilicet, periculum fornicationis; simile infra, qui cler. vel vov. matr. contr. poss., veniens.  Sed si per eas non steterit, quo minus matrimonium complevissent, non imputaretur eis periurium, infra, de spons., sicut, si hoc certum esset.  Si vero dubium esset, propter talem dubium imponitur eis poenitentia, saltem ad cautelam.  Habes ergo unum casum in quo sponsalia de futuro solvuntur; alium habes supra, de iureiur., quemadmodum.  Item si contrahit cum aliqua per verba de praesenti, infra, de spons., si inter; et infra, de sponsa duo., duobus.  Ber.

X 4.01.06 De muliere

 Inter vim et vim
Hoc ideo dicit, quia duplex est vis sive metus qui cadit in constantem virum, et ille metus excusat, nisi postea consentiret, infra, de despon. impub., de illis 2.  Et alius est metus vanus sive vis, et illa vis non excusat, infra, de spons., veniens 2; et infra, de spons., consultationi; et supra, de his quae vi met. caus. fi., cum dilectus; et ff. de re iud., si quis ab alio; et ff. quod metus cau., vis autem.  Ber.

 Certum
Quia nescivit quae violentia fuit illata, unde certum non potuit dare responsum, 11. q. 3, grave; et 30. q. 5 § ex praemissis; et supra, de spons., iuvenis.  Unde dicit lex: ut congruum possis habere responsum, insere pacti exemplum, C. de transaction., ut responsum.  Poterat tamen si voluisset respondere distinguendo inter vim et vim, ut infra, de spons., veniens 2; et infra, de spons., consultationi.  Et supra, de ordin. ab ep. qui ren. epi., requisivit.  Ber.

X 4.01.07 Ex litteris

 Scientia
Id est, discretione.  Nam furiosus contrahere non potest, quia non habet consensum, 32. q. 7, neque furiosus; et infra, de spons., dilectus; nisi per intervalla dilucida laboraret, 7. q. 1, quamvis triste; 3. q. 9, indicas.

 Aetate
12 annorum in muliere et 14 annorum in viro, infra, de despon. impub., attestationes; et infra, de despon. impub., continebatur.  Vel cum malitia supplet aetatem, infra, de despon. impub., de illis 2; et infra, de despon. impub., tuae nobis.

 Intellexerit
Id est, si dicat se non intellexisse sive per se, sive per interpretem, ff. de ver. oblig., stipulatio non potest, in fi.; cum tamen contrarium praesumatur, cum sint eiusdem vulgaris.

 Proposuit
Nota secundum canones, si actor tantum dolum adhibet, intelligenda sunt verba, ut reus intelligit, qui non adhibet dolum, 22. q. 5, humanae § item obiicitur; et 22. q. 5, quacumque.  Si vero reus tantum, tunc secundum quod actor intellexit, 22. q. 5 § ex his; et 22. q. 5, quacumque; et 22. q. 2, ne quis.  Si ergo uterque dolum adhibet, locum habet quod hic dicitur, ut verba prolata in suo proprio sensu intelligantur.  Et sic est arg. quod non est recedendum a significatione verborum, nisi cum constat testatorem aliud coluisse, ff. de leg. 3, non aliter; et infra, de verb. sign., intelligentia; arg. de conse. dist. 4, retulerunt; et ff. qui et a quib. man. lib., prospexit.  Quia non ex opinionibus singulorum, sed communi usu nomina sunt intelligenda, ff. de supel. leg., Labeo; et supra, de decim., ad audientiam.  Arg. contra C. de ver. sig., cum quidam; et de conse. dist. 2, in calice.

 Intelligentiam
Huiusmodi ambiguitas verborum quandoque incidit in iudiciis, quandoque in contractibus.  In iudiciis circa litis exordium plus creditur actori quam reo, ff. de ver. oblig., inter stipulantem § 1.  Postea in confessionibus urgeri debet confitens, ut certum confiteatur, alioquin id accipietur quod magis expedit adversario suo, ff. de confes., certum; ff. de interrog. act., de aetate § nihil.  In contractibus et pactis distinguitur, aut certum est quod consenserunt, et tunc valet quod agitur, aut non consenserunt, et tunc non valet quod agitur, ff. de contrah. empt., in venditionibus; et 30. q. 2, ubi.  Aut dubitatur quid senserint, et tunc subdistingue, quia aut valet intellectus secundum unam partem, aut secundum utramque.  Si secundum unam partem, commodus est id accipi, ut res de qua agitur magis valeat quam pereat, ff. de regul. iur., quotiens idem sermo; et ff. de ver. oblig., quotiens; et supra, de fide instrum., inter dilectos; et infra, de verb. sign., abbate.  Si secundum utramque, tunc id quod versimilius est, accipiendum est, ff. de ver. oblig., eum qui calendis.  Et quod quandoque consuevit accidere, 28. dist., de Syracusanae.  Vel contra eum fit interpretatio qui pactum apposuit, qui debet legere, id est pactum apertius apponere, ff. de pacti., veteribus.  Et secundum promissorem fit interpretatio, quia liberum fuit stipulatori verba late concipere, ff. de ver. oblig., quicquid.

X 4.01.08 Sponsam

 Nubili
Illud, maxime, ponitur proprie comparative, quia ex quo habet 7 annos, tenent sponsalia, et ita nullus consanguineorum potest eam habere, infra, de despon. impub., litteras; et infra, de despon. impub., accessit.  Ergo multo fortius impedit, cum est proxima nubili aetati.  Idem videtur si est proxima septennio et doli capax, supra, de spons., iuvenis.  Ber.

X 4.01.09 Ex parte C.

 Pro coniuge teneret
Et sic contractum fuit matrimonium inter eos.  Sed numquid per ista verba tantum contrahitur matrimonium: iuro quod de caetero habebo te pro legitima coniuge, et econverso, etc., non videtur; quia ista verba tantum futurum tempus respicere videntur.  Haec quaestio ponitur 30. q. 5, si quis divinis.  Et dicit Io. quod est matrimonium, secundum quod ex illa novella satis patet, et hic videtur Hug. aliter intelligere illa verba, scilicet, quod post matrimonium contractum de praesenti accedant illa verba, ut notavit ibi.  Arg. contra supra, de spons., de illis.  Ber.

 Eandem
Supple et cum alia contraxit.

 Manifesta
Probata scilicet, et sententia subsecuta, quia alias non licet dimittere, 33. q. 2, saeculares; et 33. q. 2 § in hoc; et 35. q. 6, multorum; et infra, de divort., porro.

 Continere
Quia non potest cum alia contrahere, 32. q. 1, dixit.  Et si cum alia postea fornicaretur, compelleretur redire ad ipsam, non obstante sententia infra, de divort., ex litteris.

 Cogatis
Et superinductam, si nollet ab ea recedere, vel si impedimentum praestaret, posset excommunicari, infra, de spons., veniens 1, in fi.

X 4.01.10 Ex litteris

 Tam patres
Simile 31. q. 3, si qui parentes.  Sed videtur quod istud iuramentum non valeat, et sit anceps periurium, cum sit de facto alterius, ff. de act. rerum amot., Marcellus § 1; et ff. de in litem iuran., videamus.  Et arg. ad hoc ff. de ver. oblig., stipulatio ista; quia ut ibi dicit, qui alienum factum promittit non obligatur.  Tamen hic factum suum potius promiserunt ut procurarent bona fide, quod filii contraherent, ut eadem lege et in illa stipulatione.  Ber.

 Quam filii sub iuramento
Isti erant impuberes, unde non tenuit iuramentum, 22. q. 5, parvuli; 22. q. 5, pueri; et 5. q. 3, si aegrotans.  Sed illa intelliguntur cum ad testimonium perhibendum inducuntur, sed alias si sint doli capaces, bene tenet iuramentum, infra, de delict. puer., pueris.  Hic posuit Laur. talem quaestionem: aliquis iuravit accipere in uxorem una de filiabus Titii, et postmodum dormivit cum una illarum.  Quaeritur an praecise debeat compelli eam ducere, cum aliam ducere non possit?  Arg. quod sic, ff. de contrah. empt., si in emptione § si emptio; et ff. de solut., Stichum aut Pamphilum.  Et ipse se ad hoc arctavit, ff. si quis caut., non exigimus § ulti.; 15. q. 1, si quis insaniens.  Immo videtur quod statim sit matrimonium, infra, de cond. appos., de illis; et infra, de spons., is qui.  Arg. contra ff. de ritu nupt., generali; et ff. si quis caut., sed et si § quaesitum; et ff. de usufru., quotiens.  Quidam dixerunt eum non compellendum, quia invitae nuptiae, etc., 31. q. 2 § quod autem aliqua; 31. q. 2, si verum; et supra, de spons., praeterea 1.  Sed contrarium est verum, quod debeat compelli.  Sed videtur quod non sit compellendus eam recipere, quia in veritate nec sponsalia praecesserunt, nec matrimonium, quia cum dixit, volo accipere unam de filiabus Titii, nulla cum aliqua illarum sponsalia contracta sunt, quia in personam certam consentire debuit, et incerta sponsalia non sunt sponsalia, 30. q. 5, nostrates.  Et arg. ff. de testam. tut., duo sunt Titii.  Et si dico, exheredo unum de filiis meis, cum plures habeam, nullus est exheredatus, ff. de lib. et post., nominatim.  Et certus debet esse heres, alias non valet testamentum, ff. de hered. instit., in tempus § quotiens; et ff. de manum. test., cum ex pluribus.  Dic quod non compellitur ex vi sponsaliorum, sed propter iuramentum forte debet compelli, licet ad illam recipiendam non se obligaverit directe, nisi deterius inde contingeret, ut notatur supra, de spons., praeterea 1; et infra, in glossa quae incipit: arg. contra.  Ber.

 Eum moneas
Et si non acquieverit, arg. quod admonitio semper debet praecedere vindictam, 12. q. 2, indigne; et infra, de sent. excom., sacro.

 Compellas
Arg. contra, infra, de spons., requisivit.  Hoc consuevit intelligi pluribus modis, quod hic dicitur de rigore intelligitur, ibi de misericordia, ne deterius inde contingat, arg. supra, de spons., praeterea 1.  Vel conditionaliter sunt cogendi, ut de nolentibus fiant volentes, sed non finaliter, 23. q. 6, vides.  Sed neutra solutio videtur sufficere, quia iste mortaliter peccat veniendo contra iuramentum.  Ergo potest compelli finaliter, 24. q. 3, tam sacerdotes; et 24. q. 3, ecce autem crimina.  Sed quomodo potest iste excommunicari, quia nondum venit contra iuramentum?  Potest dici quod ille qui iuravit, de iure communi compelli debet ut iuramentum servet, licet nondum sit transgressus.  Quia post transgressionem contrahendo cum alia per verba de praesenti non posset ulterius compelli, cum iam fortius vinculum supervenerit, et ecclesia non solum peccata commissa punire debet, ut dicunt iura praedicta, sed etiam committenda prohibere, ut si videat aliquem vicinum praecipitio, vel paratum ad peccandum, 93. dist., diaconi; 23. q. 4, ipsa pietas; et 22. q. 5, hoc videtur.  Alioquin consentire videtur, 83. dist., quasi per totum.  Et sic debet ecclesia excommunicare, et facere quod potest, quia excommunicatio est medicinalis, 2. q. 1, multi; et 24. q. 3, corripiantur; et 24. q. 3, notandum.  Et hoc solum bene agitur, ut vita hominum corrigatur, 23. q. 5, prodest.  Hoc quidem ius commune est, casus tamen potest esse, ubi non compellit finaliter ex causa, ut in capitulo infra, de spons., requisivit.  Et causa redditur in littera ipsius capituli requisivit; et supra, de spons., praeterea 1.  Ex causa quandoque detrahitur severitati, ut 50. dist., constitueretur.  Vel potest exponi littera ipsius capituli infra, de spons., requisivit, potius monenda quam cogenda, id est, prius monenda, et postea cogenda, nisi acquiescat?  Et ita non contradicit isto modo, immo concordat cum ista.  Tamen si contrahat cum alia, tenet contractus, et absolvetur, nec compellitur finaliter.  Ber.

 Rationabilis causa
Puta consanguinitas vel affinitas, vel aliquod aliud perpetuum impedimentum.

X 4.01.11 Non est vobis

 Uxores
Possunt enim filii regis petere uxores suas per interdictum de liberis exhibendis, immo de uxore exhibenda, ff. de liber. exhib., immo; et C. de liber. exhib., si ad instar; et C. de nupt., si invita.  Et hoc habet locum cum invita detinetur uxor, sicut hic.  Si vero volens, detinetur tunc per officium iudicis vel eipiscopi loci.  Cum enim volens detinetur filius, non datur interdictum de liberis exhibendis, nisi inter duos, qui dicunt se esse parentes vel dominos, et controversia esset, ff. de liber. exhib., si filius sua.

 Provinciarum
Sic ergo pro delicto unius, tota provincia interdicitur, ut supra, de offi. deleg., sane quia.  Ber.

 Donec ibi fuerint
Ergo videtur quod postquam inde recesserint, possint celebrare, arg. ff. de postulan., imperator; C. ex quib. caus. infam., et si severior; arg. contra C. ex quib. caus. infam., ad tempus.  Dico quod hic est suspensio iuris, et cum temporis diffinitione, et ideo tempore elapso non indiget absolutione, et ita illis recedentibus celebrabunt; simile 81. dist., si qui sunt presbyteri.  Vincen.  Sed numquid tunc possunt celebrare submissa voce, et ianuis clausis?  Non, nisi essent privilegiati, infra, de privileg., quod nonnullis; vel nisi esset episcopus, infra, de privileg., quod nonnullis.  Et singulariter in conventualibus ecclesiis bini, et bini possunt dicere horas suas, ut legere videantur potius quam cantare, infra, de poenit. et remiss., quod in te.  Ber.

 Baptismum parvulorum
Ista duo sacramenta semper excipiuntur de quolibet interdicto, quia sunt necessitatis, 1. q. 1, remissionem § sed notandum est; et 1. q. 1, si quis haereticae § ecce si clericus; et melius, 32. dist., praeter § verum.  Unde etiam in necessitate possunt recipi ab haeretico, 24. q. 1, si quem forte; secus de aliis, 24. q. 1, coepit.

 Poenitentias morientium
Et praeter communionem, quae viaticum appellatur, infra, de poenit. et remiss., quod in te.  Et etiam suscipientibus signum crucis, et peregrinis poenitentia conceditur, ut in capitulo infra, de poenit. et remiss., quod in te.  Ber.

X 4.01.12 Praeterea

 Publice confiteri
Quid si publice confitetur?  Duplici ratione non debet ei credi.  Primo quia unius confessio in alieno facto nulla est, 4. q. 4, placuit § item in criminalis, vers. item unius testimonium; et supra, de testib., veniens 1.  Secundo quia turpitudinem suam confitetur, supra, de dona., inter dilectos; 14. q. 5, non sane; et infra, de eo qui dux. in matr. quam pol. per adult., propositum.  Sed consanguineo revelare tenetur, 35. q. 3, si homo.

 Nisi iuramentum
Et ita si iuramentum intervenit, non debet matrimonium prohiberi propter confessionem illius secretam, nisi aliter probaretur, nam si legitima affinitas probaretur, impediretur matrimonium non obstante iuramento illo, quod habuit conditionem annexam, scilicet, nisi iusta caus prohibeat, supra, de iureiur., quemadmodum.  Immo iam contractum separaretur, infra, de eo qui cog. consang., de illo.  Si vero iuramentum non intervenisset, ad testimonium unius, sive ad famam impediretur matrimonium contrahendum, supra, de testib., super eo 2 § 1; et infra, de cons. et affin., super eo; et hic.

X 4.01.13 Veniens ad Apostolicam

 Reclamantem
Ergo non fuit matrimonium, 31. q. 2, si verum; et 31. q. 2, tua; et infra, de spons., cum locum.

 Cognosci permisit
Quod si fecessit, amplius reclamare non posset, infra, de eo qui dux. in matr. quam pol. per adult., propositum; et infra, qui matrim. acc. poss., insuper.

 Inter eos
Scilicet, ipsam mulierem et primum virum.

 Separavit
35. q. 3, progeniem; et 35. q. 3, contradicimus.

 Tractaretur
Cum secundo, vel potius cum primo.  Ber.

 Nupsit
Quod fieri non debuit lite pendente, ut arg. infra, de sponsa duo., tua fraternitas.  De hoc habes supra, de spons., cum in Apostolica.

 Decessit
Maxime quia idem esset si viveret, quia si invita tradita ei fuit, nullum fuit matrimonium, infra, de spons., cum locum.

 Recipiat
Ergo propter solum scandalum non separetur matrimonium, quia iudicium ecclesiae non expectavit, infra, de spons., cum in Apostolica; et infra, de matr. contrac. con. int., litterae; et infra, de matr. contrac. con. int., ex litteris.  Et est hic arg. quod non praestat impedimentum, quod de iure non sortitur effectum, supra, de iure patron., illud, cum suis concordantiis.

 Restiterint
Omnes impedimentes iurisdictionem iudicis possunt excommunicari, supra, de offi. deleg., quia quaesitum; et supra, de testib., tam litteris.  Ber.

X 4.01.14 Cum locum

 Metus
Qui possit cadere in constantem virum, infra, de spons., veniens 2; et infra, de spons., consultationi, in fi.; et ff. quod metus cau., metum.  Minor tamen metus magis excusat feminam quam virum, arg. 32. q. 6, indignantur; et arg. infra, de homic., sicut dignum, 1. resp.

 Solo consensu
27. q. 2, sufficiat.  Et ita omnia quae dicuntur 30. q. 5, aliter; et 30. q. 5, nostrates.  Referuntur tantum ad solemnitatem.

 De ipso
Scilicet, consensu.  Ber.

 Plena debet
Ille vel illa, qui in alium, vel aliam consentire debet.

 Indagandus
Id est, inquirendus ad consentiendum.

 Provenire
Quia quod quis non diligit, facile contemnit, 20. q. 3, praesens; et supra, de spons., praeterea 1; et infra, de spons., requisivit; et 21. q. 2 § quod autem.

 Nihil eam timere
Est ergo hic arg. quod ad officium iudicis pertinet, locum securum assignare partibus, et honestum, 3. q. 9, hortamur; et 33. q. 2, sive; et ff. de recepti., si cum dies § si arbiter.  Alioquin potest appellari si requisitus iudex hoc non fecerit, supra, ut lite non cont., accedens 2; et supra, de appell., ex parte 1.

 Donec
Id est, quousque constet de matrimonio iustius puellae inter eos qui illam petunt, et cui ipsa consenserit.  Sic stabit quasi in sequestro in loco tuto.  Ista puella timebat sibi inferri violentiam a quibusdam nobilibus civibus Papiensibus.  Et ideo ne raperetur ab illis, ponitur in loco securo, postquam constiterit cui consenserit, tradetur ei, ut hic in fi.
 
X 4.01.15 Veniens ad nos

 Recepit
Ut concubinam.

 Praestitit
Post prolem susceptam, et sic sponsalia de futura contracta fuerunt.  Unde si postea antequam contraheret cum alia, illam cognovit, indictum fuit matrimonium praesumptum, contra quam praesumptionem probatio in contrarium non admittitur, infra, de spons., is qui; et infra, de cond. appos., de illis.  Ber.

 Pernoctaverit
Pernoctare, totam noctem significavit, ff. de ver. sig., Urbana § pernoctare.  Sic infra, de accusat., si constiterit.  Tanc.

 Post fidem praestitam cognoverit
Quod si est ita, matrimonium est inter eos, ut dixi, quamvis non credebat tali tacito consensu contrahere.  Veluti si quis se filiumfamilias existimaverit, cum sit paterfamilias, poterit acquirere hereditatem, ff. de condi. et demon., multum interest.

 In virum constantem
Quia tunc nullum fuit matrimonium, infra, de spons., consultationi; quia libertatem debet habere qui consentit, supra, de spons., cum locum.  Quis metus excuset et quis non, dictum est supra, de his quae vi met. caus. fi., cum dilectus; et supra, de his quae vi met. caus. fi., abbas.

 Ut uxori
Quia fortius vinculum superveniens praeiudicat primo, infra, de sponsa duo., duobus; sicut matrimonium adoptioni, ff. de ritu nupt., non solum § 2.  Et est hic arg. quod licet culpa mea inciderim in metum, nihilominus excusor propter metum, arg. ff. quod metus cau., nec timorem; cum lege sequenti, ff. quod metus cau., isti quidem.  Arg. contra ff. quod metus cau., si mulier.  Ber.

X 4.01.16 Commisum

 Lege
19. q. 2, duae sunt; et supra, de regular., licet; et supra, de renunciat., nisi § sed dices.

 Tutius
Sed contra videtur quia dicitur, qui se dat nuptui bene facit, qui se non dat nuptui melius facit, ut 27. q. 1, nuptiarum.  Et utrumque expedit, sed unum plus, alterum minus, 28. q. 1, sic enim neque, vers. ideo.  Et sic tutius esse non contrahere, saltem propter pronitatem exigendi postea debitum.  Non contradicit, quia hoc faciendo potest utrumque servare, et iuramentum et propositum suum, et ideo dicit, tutius.  Vel dic, tutius, saltem quo ad opinionem, ne de facto dicatur iste venire contra iuramentum.  Praeterea non videtur infringere iuramentum, qui illud in melius commutat, supra, de iureiur., pervenit 2; supra, de voto et vot. redem., scripturae.  Et ille intrando religionem servat iuramentum, et ita tutius est con contrahere.  Et qui bona agunt, si meliora deliberata non faciunt, ceciderunt in conspectu Dei, 17. q. 1, qui bona.  Et si contrahat, videtur facere contra conscientiam, et sic peccat.  Ergo non est tutius, 28. q. 1, omnes § ex his.  Sed dicas, iste nullum votum emisit, sed ad votum suspirat, unde non debet dici voti transgressor, etiam si non intret religionem, si amplius non processit, supra, de voto et vot. redem., litteraturam.  Et non facit contra propositum suum, quia licet gerat in corde virginitatem, consentire potest in matrimonium, 27. q. 2, Beata Maria.  Potest ergo servare utrumque, ut dixi, si vult; tamen sine peccato potest intrare religionem, et non contrahere.  Ber.

X 4.01.17 Requisivit

 Cum libera
Supra, de spons., cum locum.  Et arg. supra, de procurat., accedens; et supra, de spons., praeterea 1; et 31. q. 2, quod autem; et 31. q. 2, si verum; et 31. q. 2, de neptis; 20. q. 3, praesens.  Sed numquid erit minus libera, si compellatur ex post facto, ad quod iureiurando se astrinxerit?  Videtur quod non, quia nec invitus crescere ad ordines dicitur, qui propter iam susceptum beneficium ad ordines urgetur, 60. dist., innovamus; et supra, de aetat. et qualit., ut abbates; et supra, de aetat. et qualit., quaeris; cum sponte susceperit beneficium.  Et non dicitur invitus qui propter voluntariam promissionem urgetur ad promissionem urgetur ad promisi solutionem, 12. q. 2, quicumque 2.  Item propter delictum praecedens quandoque quis compellitur ad matrimonium, infra, de eo qui dux. in matr. quam pol. per adult., propositum.  Et ita videtur quod ista compellenda sit.  Simile supra, de spons., ex litteris 2; arg. 22. q. 4, inter caetera.  Sed littera ista contradicit potius monenda quam cogenda.  Sed expone: potius monenda, id est, prius monenda, et postea cogenda propter iuramentum suum.  Similis expositio 23. q. 4, non invenitur, in fi.  Dic super hoc quod dixi supra, de spons., ex litteris 2.  Ber.

X 4.01.18 Cum in Apostolica

 Suggesta
Numquid debuit ei credi?  Non absque litteris iudicis, 8. q. 5, quilibet; simile 8. q. 4, nonne; C. de mand. princ., si quis.  Quare ergo excusatur mulier, cum lite pendente nihil debeat innovari, supra, ut lite penden., a memoria?  Ideo excusatur, quia omnes ita credebant, et verius, quia nullum erat matrimonium cum prima.

 Nesciam
Et ideo videtur quod marito privari non debuit mortua prima, etiam si fuisset matrimonium cum prima, infra, de eo qui dux. in matr. quam pol. per adult., propositum; et 17. q. 2, nos novimus, in fi.

 Imposita viro poenitentia
Sed quare imponitur viro poenitentia, cum nullum fuerit matrimonium primum?  Ideo quia lite pendente contraxit cum secunda, in contemptum ecclesiae, infra, de matr. contrac. con. int., litterae; infra, de matr. contrac. con. int., ex litteris; et infra, de matr. contrac. con. int., de muliere.

 Commercio
Interim.  Sed quare punitur hic mulier in debito suo?  Potest dici quod ipsa ex post facto consensit, ut praesumitur, quia postea causa tractata fuit, vel punitur vir in exigendo, sed non in reddendo, si exigatur debitum ab uxore; simile infra, de sent. excom., inquisitioni; et infra, de secund. nupt., dominus.  Si vero illa scivisset, puniretur, ut dixi infra, de matr. contrac. con. int., ex litteris; et infra, de matr. contrac. con. int., de muliere.

 Remanere
Sic patet quod si aliquis habens uxorem, licet ea vivente et lite etiam pendente contrahat cum alia, soluto primo matrimonio, tenet secundum.  Sed hoc locum habet cum primum matrimonium fuit nullum, aut hic, et supra, de spons., veniens 1; et etiam sciente secunda uxore.  Et quod dicit supra, facti nesciam, dicas maxime, quia non praestat impedimentum quod de iure non sortitur effectum, ut hic, et supra, de iure patron., illud; et supra, de iure patron., cum laici, cum suis concordantiis; et infra, de despon. impub., litteras; et infra, de despon. impub., accessit.  Et tunc primo apparet per sententiam quod nullum fuit primum matrimonium, sic infra, de frig. et malef., fraternitatis, in fi.  Arg. contra, supra, de spons., ad audientiam; et supra, de bigam., nuper.  Si vero contrahat cum secunda, ignorante prima uxore cum qua de iure tenuit matrimonium, tunc nullum est matrimonium cum secunda, sed mortua prima potest remanere cum secunda, si ipsa voluerit, et vir compellitur eam recipere propter dolum suum, infra, de eo qui dux. in matr. quam pol. per adult., veniens; et infra, de eo qui dux. in matr. quam pol. per adult., significavit; infra, de coniug. serv., proposuit.  Si vero scienter contraxit cum illo, tunc nullum est matrimonium, nec esse potest etiam post mortem prioris, infra, de eo qui dux. in matr. quam pol. per adult., ex litterarum; et infra, de eo qui dux. in matr. quam pol. per adult., cum haberet.

X 4.01.19 In praesentia

 Quantocumque
Arg. contra ff. de divorti., uxores, ubi dicitur quod per quinquennium debet expectari.  Solutio: lex illa et consimiles non tenent per C. de repud., authen. hodie.

 Viris
Ubi tamen versimiliter praesumitur de morte, si mulier nubat, excusatur, et viro reverso nisi sponte redeat ad virum, statim merito sunt notandae de adulterio, ut 34. q. 2, cum per bellicam.  Si vero matrimonio contracto dubitant de morte, non exigant debitum se reddant.  Et si postea certificatae fuerint de vita, statim recedant, infra, de secund. nupt., dominus.

 Donec certum nuncium
Sic infra, de secund. nupt., dominus; et C. de repud., authen. hodie; et in Auth. ut liceat mat. et avi. § quod autem, coll. 8.  Sed pone quod fuit aliquis in exercitu Sarracenorum, vel etiam in aliis, nec est reversus, nec potest certificari mulier de morte per magistrum militum, vel per alium.  Tunc mittat ad locum si potest, vel ad vicina loca, ut inquirat si potest; alias expectet quamdiu certificata fuerit de morte, ut patet hic, et per iura praedicta.  Ber.

X 4.01.20 Inter opera

 Revocare
Hoc est unum genus eleemosynarum, 45. dist., tria sunt genera.  Et hoc quantum in te est, 43. dist., Ephesiis.  Et primo a te, alias inordinata esset talis eleemosyna.  Unde dicit Augustinus: qui vult dare eleemosynam, a se debet incipere.  Unde scriptum est: miserere animae suae placens Deo, de poen. dist. 3 § sed si verba; de poen. dist. 3, qui vult.  Sine hac, eleemosyna nulla valet ad vitam.  Ad hoc enim praecipue tenentur praelati, 23. q. 4, ita plane.  Hic tamen crimen meretricii sub dissimulatione pertransit ecclesia.

 Publicas
Nulla necessitas eas excusat, ff. de ritu nupt., palam § non est; 32. q. 5, ita ne.  Arg. infra, de poenit. et remiss., cum infirmitas, in fi.  Quas etiam vilitas vitae indignas facit legum observatione, C. de adulter., quae adulterium, in fi.  Et dicitur meretrix quae multorum libidini patet, 34. dist., vidua; vel quarum publice venalis est turpitudo, 32. q. 4, meretrices.

 In uxores
32. q. 1, non est culpandus.  Arg. contra, 32. q. 1, sicut crudelis.  Solutio: contrarium loquitur de illa quae meretricari non desinit, et illa non est retinenda, ne patronus turpitudinis videatur.  Hic de ea quae continere libenter vellet, si inveniret qui eam ducere vellet in uxorem.  Ber.

X 4.01.21 Ad quod

 Undecim annos
Et sic infra duodecim annos potest esse uxor, et hoc si malitia supplet aetatem, infra, de despon. impub., de illis 2; infra, de despon. impub., tuae nobis.

 Per annum et dimidium
Et ita per patientiam sequentis temporis proxima causa sublata est per consensum sequentem, sicut infra, de despon. impub., de illis 2; et infra, de eo qui dux. in matr. quam pol. per adult., significavit; et infra, qui matrim. acc. poss., insuper.  Et eo ipso in domum viri traducta patienter perficit aetatem, et amplius praesumitur consensisse, ff. de ritu nupt., minorem.  Contra quam praesumptionem probatio in contrarium non admittitur, infra, de sponos., is qui; et infra, de cond. appos., de illis.  Et praecipue quia haec non posset probare se virginem, si vir dicat quod eam cognovit per aspectum corporis, sum iam sit corrupta, ut dicit in fi.  Item est hic arg. ad multa de tacito consensu, 1. q. 1, constat; 50. dist., presbyteros; et ff. de liber. exhib., si filius sua.  Unde versus: effuge cum poteris ne consensisse puteris. // Nam si perstiteris illius uxor eris.

 Transivit
Unde neuter potest obiicere alteri adulterium, quia paria delicta mutua compensatione tolluntur, infra, de adult., intelleximus; et infra, de adult., tua; ff. solut. matrim., viro; et 32. q. 6, nihil.  Ber.

X 4.01.22 Sicut

 Iurantis
Hic videtur promitti factum alterius, et quod alteri possit stipulatio fieri.  Sed contra Inst. de inutil. stipul. § alteri; ff. de ver. oblig., stipulatio ista § alteri; et ff. de ver. oblig., stipulatione.  Et si puella nollet illi nubere, non dicitur pater periurus dummodo per patrem non stet, quia hoc solum intelligitur iurare se facturum et curaturum, ut illa contrahat cum illo si poterit, alias esset periurus.  De hoc dicitur supra, de spons., ex litteris 2.  Ber.

 Per mulierem
Unde non fuit ei imputandum, si hoc verum fuit, arg. supra, de offi. ord., pastoralis; et 47. dist., quod ad nos; et supra, de spons., de illis.  Immo pro completa habenda est conditio, ff. de condi. et demon., iure civili.

 Quinque annis
Non tenebatur sponsus tamdiu expectare, nisi vellet, C. de sponsal., si is qui; nisi causa subesset, ff. de sponsal., saepe iustae.  Sed hoc verum est si terminus fuisset appositus, ut infra sequitur, ubi iuramentum intervenit.  Ber.

 Ad statutum terminum
Sed videtur quod etiam nihilominus post terminum teneatur, supra, de dolo et contu., cum dilecti; ff. de recepti., Celsus § 1.  Sed aliud est in matrimonio, quia res ipsa non capit tantam dilationem, propter periculum fornicationis, supra, ut lite non cont., quoniam § 1.  Et ubi terminus apponitur, ultra triennium non tenetur ad contrahendum; alias nihil operaretur appositio termini.  Ubi terminus non apponitur, ei nocet qui ultimo est in mora, ff. de peric. et comm. rei vend., illud sciendum.  Et quia nulla est contracta obligatio de praesenti, sed in contrariis obligatio est pura et de praesenti, quare obligatio non tollitur propter lapsum terminum, sed solutione eius quod debetur, arg. ff. de act. et oblig., obligationum 2 § placet.  Et ita ista sunt dissimilia, et non contraria.

 Servandum compellas
Supra, de spons., ex litteris 2.  Arg. contra, supra, de spons., requisivit.  Dic ut supra, de spons., ex litteris 2.

 Tamdiu
Sic supra, de probat., causam matrimonii; et infra, de cons. et affin., ex litteris; et 30. q. 5, iudicantem.  Et ita est hic arg. quod in causa matrimoniali secundo inducantur testes super eodem articulo post publicationem, ut in praedictis capitulis.

X 4.01.23 Cum apud

 Surdus
Qui prorsus non audit quia de alio non est dubium, quoniam potest postulare, ff. de postulan., hunc titulum § propter casum.  Sic ergo surdus et mutus possunt contrahere matrimonium, ff. de iure dot., mutus; et infra, de spons., tuae fraternitati.  Quae fuit ergo dubitatio huiusmodi quaestionis?  Illa potuit esse dubitatio, quia certa forma est expressa ad contrahendum, infra, de spons., si inter; et infra, de sponsa duo., licet.  Et quia isti non possunt servare illam, dubitatur quid iuris, et quantum ad ecclesiam verba sunt necessaria, infra, de spons., tuae fraternitati.  Unde altero subtracto non videbatur matrimonium, arg. 1. q. 1, detrahe.  Sed non est ita, quia solus consensus sufficit, ut hic dicit, et 27. q. 2, sufficiat.  Unde si non potest exprimi per verba, exprimatur per nutum vel signum, ut hic patet in fi., et infra, de spons., tuae fraternitati.

 Prohibitorium
Ut 30. q. 4, qui spiritualem.  Unde omnes admittuntur, qui non expresse prohibentur, ff. de procur., mutus.  Simile ff. de testi., testimoniorum; aliter accipitur prohibitiorum, ff. de novi operis nunc., praetor § hoc enim interdictum.

 Non prohibetur
Arg. id quod non prohibetur, concessum videtur.  Arg. contra ff. de colleg., collegia; et 2. q. 5, consuluisti.  De hoc traditur supra, de translat., inter corporalia.

X 4.01.24 Dilectus

 Copulavit
Ignorans quod ille esset furiosus.  Ber.

 Furore
Si tempore contracti matrimonii taliter laborabat, non fuit matrimonium, 32. q. 7, neque furiosus.  Simile supra, de regular., sicut tenor.  Si tamen tempore sanae mentis contraxit, durat, ut in 32. q. 7, neque furiosus; quia enim retinet dignitatem, ff. de statu hom., qui furere; et ff. de sponsal., furor.  Et retinet filios in potestate, ff. de his qui sui vel alien. iur. sunt, patre furioso.  Sed quomodo potuit hoc esse, quia si quando mulier ista contraxit, laborabat illo furore, stulta sunt.  Sed hoc non est versimile, quod aliqua cum tali contrahere.  Sed si tunc non laborabat furore, tenuit matrimonium, unde adveniente furore non dissolvitur.  Ergo non debent isti separari, quia initium considerandum est, ut 32. q. 7, hi qui; et 32. q. 7, neque.  Potest dici quod ille tempore contractus erat furiosus, et pater iste et filia ignorabant illum furiosum.  Saepe enim furiosi sunt constituti in conspectu umbratae quietis, ff. de acq. poss., quod meo § si furioso; nec tamen sunt mentis sanae, licet videantur.  Et si tunc mulier ista cum eo contraxit, non tenuit matrimonium, et si hoc probaverit, separabuntur.  Et qui tali furioso tradit possessionem, non transfert eam in ipsum, nec adipiscitur possessionem, sed tradens eam perdit.  Sufficit enim si existimat se transferre, ff. de acq. poss., quod meo § si furiosos.  Quandoque tamen furiosus per dilucida intervalla redit ad sanam mentem, et tunc si contrahat, tenet, arg. 7. q. 1, quamvis; et 3. q. 9, indicas; et ff. de off. praes., divus; et C. de curat. fur., si furioso.  Sed pone quod mulier contrahat cum furioso, si consentiat in eum postquam reversus est ad sanam mentem, numquid est matrimonium?  Videtur quod sic, infra, de eo qui dux. in matr. quam pol. per adult., propositum; et infra, de eo qui dux. in matr. quam pol. per adult., veniens; et infra, de coniug. serv., proposuit.  Io. dixit quod non est matrimonium, quia ibi non fuit consensus, 30. q. 2, ubi non est; ff. de ver. oblig., stipulatio non potest.  Verum est quod dixit Io., si referas te ad primum consensum.  Tanc. dixit quod est matrimonium, quod intellige non ex tunc, ut referas te ad primum, sed ut ex nunc ex novo consensu.  Ber.

X 4.01.25 Tua fraternitati

 Consensum
27. q. 2, sufficiat; supra, de spons., cum locum.

 Verba
Licet enim solo consensu contrahatur matrimonium sine verbis, ut in mutis, supra, de spons., cum apud.  Tamen in his qui loqui possunt, non contrahitur sine verbis, per quae exprimatur consensus, quae ad hoc inventa sunt, 22. q. 2, is autem qui.  Vel per aliquod aliud, puta ipso facto per quod intelliguntur consentire, contraheret matrimonium, sicut dicit lex de fideicommisso, quod nutu relinqui possit, dum tamen possit loqui, C. de fideicomm., et in epistola; ff. de leg. 3, nutu.  Si tamen parentes contrahant pro filiis praesentibus et scientibus, sufficit nutu eorum taciturnitas, 32. q. 2, honorantur; ff. de sponsal., sed ea quae patris.  Et idem credo si per alios contrahatur subsequente annuli subarrhatione, ut notatur infra, de despon. impub., tuae nobis, in prima notula.  Et in mutis solus consensus non sufficit, immo signa necessaria sunt consensum exprimentia.  Et ita hoc idem faciunt signa in mutis, quod verba in loquentibus, supra, de spons., cum apud.  Et hoc intellige cum matrimonium contrahitur solis verbis exprimentibus consensum mutuum de praesenti.  Et hoc expresse apparet ex forma consultationis, dum dicit: utrum ex solis verbis; et ad hoc respondet.  Secus in matrimonio praesumpto, ubi ipso facto praesumptive contrahitur matrimonium, infra, de spons., is qui.  Et secundum quod notatur infra, de despon. impub., tuae nobis; et supra, de re iudic., tenor.

 Nam
Et istud, nam, respicit quod dixit supra, per legitimum viri, et mulieris consensum, quia mutus contrahit per consensum.

 Sine verbis
Sed non sine signis vel nutibus, supra, de spons., cum apud.

 Verba
Ergo patet quod duo sunt necessaria ad istud sacramentum, scilicet, verba, et signa vel consensus.  Altero subtracto non est matrimonium, sicut dicitur de baptismo, 1. q. 1, detrahe.

 Non contrahunt
Quia non possunt reddere debitum, infra, de frig. et malef., quod sedem.  Et consensum non habent, ut hic dicit, quia aetas illa ignorat quid videat, C. de fals. mon., quoniam.  Ber.

X 4.01.26 Tua nos

 Mulierem
Si iste desponsavit istam mulierem, quibuscumque verbis usus fuerit, potius considerandum est quod fuerit factum quam quid dictum, arg. supra, de appell., ad audientiam; et infra, de verb. sign., in his; C. plus val. quod agit., si quis.  Item simulatio sive dolus non impedit matrimonium spirituale, 27. dist., quod interrogasti; ergo nec carnale.  Sed haec non procedunt, quia simulatae nuptiae non sunt nuptiae, ff. de ritu nupt., simulatae; et propter rationem quae inferius redditur.  Sed pone quod aliquis protestetur coram pluribus, quod omnia quae dicet vel faciet, non faciet animo contrahendi matrimonium, et postea publice dicat, consentio in te, numquid est hic matrimonium, vel non?  In casu isto dico quod ecclesia iudicare debet pro matrimonio, quia recurrendum est ad communem verborum intelligentiam, supra, de spons., ex litteris 1.  Talia enim verba non possunt servire suae intentioni.  Praeterea si probet quod illa verba protestatus fuit primo, potuit postea recedere ab illa voluntate, et consentire in illam, et hoc videtur per illud quod postea publice facit.  Et si dicat quod adhuc tempore contractus erat in eadem voluntate, non creditur ei, quia contra eum debet fieri interpretatio, quod dolum adhibet, ut dictum est supra, de spons., ex litteris 1.

 Copula subsecuta
Per hoc videtur consensisse, infra, de spons., is qui; et infra, de cond. appos., de illis; et infra, de cond. appos., per tuas.

 Videtur forte
Quibusdam non recte intelligentibus est dubium, sed recte intelligentibus non est dubium.

 Qualiter tibi constiterit
Immo bene potuit constare, quia vir ille hoc ei confitebatur, quia hoc dicimur scire, quod ab aliis audivimus, 22. q. 5, hoc videtur.  Vel quia ille hoc ei confessus fuit in poenitentiali iudicio, in quo cuilibet est credendum, ut infra, de homic., significasti 2.  Quia soli sibi fit praeiudicium, unde non est versimile, quod sit immemor suae salutis, 1. q. 7, sancimus.  Sed in iudicio pro tribunali non crederetur ei in praeiudicium alterius.

 Nec forma
Nota quod ad esse matrimonii duo sunt necessaria, scilicet, substantia et forma, sicut ad esse hominis, pro substantia est ibi consensus, et pro forma verba ad exprimendum consensum deputata, quam formam habes infra, de spons., si inter; infra, de sponsa duo., licet.  Et quia hic defuit substantia et forma, nullum fuit matrimonium.  Idem esset et si alterum deesset, supra, de spons., cum apud; et supra, de spons., tuae fraternitati; et infra, de frig. et malef., quod sedem.  Et matrimonium quamvis duo exigat, res tamen simplex est et individua, 27. q. 2 § sequitur.  Et in matrimonio praesumpto ipsum factum habetur pro substantia, per quod praesumitur sufficiens consensus, infra, de spons., is qui.

 Sine quo
Supra, de spons., cum locum; et 27. q. 2, sufficiat.  Ber.

X 4.01.27 Cum in tua

 Bannis
Id est, denunciationibus.  Et hodie consuetudo ista reducta est ad ius commune, infra, de clan. despon., cum inhibitio.

 Licet fama privatum
Et sic est fama aliquid quod dicitur occultum sive privatum, supra, de cohab. cler. et mul., tua.  Et ideo dicitur fama privatum impedimentum, quia per famam solam non constat de impedimento, nisi alia probatio adsit, ut supra, de cohab. cler. et mul., tua.  Sed si fama haec erat de consanguinitate, quare non interdicitur matrimonium, ut infra, de cons. et affin., super eo?  Quod signatur pro contrario, sed non est contrarium, quia hic non constabat de fama, ut infra dicitur, sed denunciatur fama.  Vel privatum impedimentum deferebat, unde primo debet inquiri de fama, contrarium intelligitur quando constat de fama.

 Persona gravis
Immo et turpis persona videtur admitti ad impediendum, supra, de spons., praeterea 2.  Sed illud obtinet cum impedimentum oritur a persona denunciante consanguinitatem, quae tenetur revelare consanguineo, 35. q. 3, si homo.  Est ergo hic arg. quod criminosi non admittuntur ad denunciationem criminum, arg. 35. q. 6, episcopus in synodo; et supra, de testibus cog., praeterea § 1.  De hoc notatur 2. q. 1, si peccaverit.

 De fama
Ergo fama probari potest, supra, de testib., tam litteris; et supra, de testib., cum causam quae.  Arg. contra infra, de accusat., inquisitionis, in fi.  Item sola denunciatio non impedit matrimonium, nisi adsit fama, et ita sola fama impedit matrimonium, infra, de cons. et affin., super eo; et unus testis, supra, de testib., super eo 2.  Sed iste denuncians non testificabatur.

 Scandalo
Nota quod propter scandalum impeditur matrimonium, ut hic patet; sic infra, de cognat. spir., super eo, in fi.  Et ita habes quod scandalum sive consuetudo reddit aliquos inhabiles ad contrahendum, secundum quod notatur in illa decretalis infra, de cognat. spir., super eo.

 De plano
Summaria cognitio sufficit hic; sic infra, de accusat., sicut; et infra, de accusat., olim.  Sic eodem modo videtur quod iudex possit inquirere de fama alicuius de plano, et sine iudiciorum strepitu.  Multiplex enim clamor famam inducit, ita ut praelatum moveat ad inquirendum, infra, de accusat., qualiter et quando 2.

 Famam
Nota hic quod si probes famam contra aliquem, quod potest probari contrarium ad tollendam famam.  Et ita si probasti aliquem esse malae famae, ipse potest probare se esse bonae famae, 2. q. 5, presbyter si a plebe; et 2. q. 5, si mala.

X 4.01.28 Consultationi

 Assertio
Assertioni illarum non est credendum, sed potius testibus, qui iurati probaverunt contrarium.  Ergo si vellent probare contrarium, videtur quod sint audiendae, sed non videtur quod possent hoc probare, cum sit negativa, scilicet, quod numquam consenserunt, supra, de elect., bonae 1.  Immo possent probare metum, ut dicit in fi.

 Ante carnas copulam
Secus si post, quia tunc consensisse videntur, ita quod postea in contrarium reclamantes non audiantur, supra, de spons., ad id quod; et infra, qui matrim. acc. poss., insuper.

 Cum diligentia
Nota quod dicit, cum diligentia, quia ubi maius periculum vertitur, cautius et diligentius agendum est, 7. q. 2, nuper.  Et circa maiora maius periculum vertitur, 42. dist., quiescamus; ff. de Carb., si cui controversia § si quis; ff. de Carb., si cui controversia § 3; et arg. 61. dist., miramur.  Unde causae matrimoniales non sunt committendae nisi iurisperitis, et qui potestatem habeant iudicandi, infra, de cons. et affin., ex litteris, in fi.

 In constantem
Sic supra, de spons., veniens 2.  Et talis metus continet mortis periculum, aut corporis cruciatum, C. de transaction., interpositas; supra, de his quae vi met. caus. fi., cum dilectus; et supra, de his quae vi met. caus. fi., perlatum; 31. q. 2, Lotharius; et 31. q. 2, si verum.  Alias vanus timor non excusat, ff. quod metus cau., metum autem 2; ff. de re iud., si quis ab alio.  Ber.

X 4.01.29 Gemma mulier

 Infra septennium
Unde non tenuerunt sponsalia, infra, de despon. impub., litteras; infra, de despon. impub., accessit; et supra, de restit. spol., ex parte.  Ergo nec poena, etiam si licita fuisset; alias non tenuit, quia si principale non tenuit, nec accessorium, supra, de re iudic., cum inter vos; et C. de legi. et const., non dubium, cum suis concordantiis.  Sed si post septem annos forte consenserunt, et tenuerunt sponsalia, poena tamen non tenuit.  Ber.

 Libera debeant
Ab omni coactione, supra, de spons., cum locum; et supra, de spons., requisivit.  Et etiam a poena pecuniaria, ut hic patet.

 Stipulatio
Stipulatio poenae in sponsalibus apposita non tenet propter rationem quae redditur in littera.  Sed arrhas datas pro sponsalibus perficiendis amittit qui resilit sine iusta causa, C. de sponsal., mulier; et ff. de ver. oblig., Titia, unde haec decretalis sumpta fuit; C. de inutil. stipul., libera; et hic.  Sed videtur quod idem sit in arrha quod dicitur de poena, quia eadem est ratio utrobique, ergo debet esse prohibitio, et idem ius, supra, de confirm. util. vel inutil., cum dilecta, cum aliis concordantiis ibi positis; et supra, de translat., inter corporalia.  Sed secus est secundum leges, ut dicit lex praedicta C. de sponsal., mulier.

X 4.01.30 Is qui fidem

 Redire tenetur
Sic supra, de spons., veniens 2; et infra, de cond. appos., de illis; et infra, de cond. appos., per tuas.

 Contra praesumptionem
Nota circa huiusmodi praesumptiones, quod praesumptio alia est iuris et canonis sive legis, alia hominis, alia naturae, alia facti.  Praesumptio iuris et canonis, sive legis, sive iuris, sive de iure, quod idem est, non recepit probationem in contrarium, ut lex praesumitur, mulierem stipulatam dotem sibi reddi, quae non est stipulata.  Et si quis vellet probare contrarium, non auditur, C. de rei uxor. act., rem § rei uxoriae.  Idem est in arrogatoris, si emancipatur, ff. de adopt., si arrogator; et de tali loquitur hic.  Et ita praesumptum dicitur istud matrimonium.  Similis praesumptio est 11. q. 1, si qui clericorum; et infra, qui matrim. acc. poss., insuper; simile supra, de spons., ad id quod; et 54. dist., fraternitatem; et infra, de Iudae. et Sarrac., nulli, quod loquitur in eodem casu cum capitulo 54. dist., fraternitatem.  Praesumptio hominis est cum praesumitur contra aliquem hominem propter malam famam.  Contra hanc praesumptionem bene admittitur probatio in contrarium, supra, de spons., cum in tua; et 2. q. 5, presbyter si a plebe; et 2. q. 5, si mala fama; infra, de purg. can., cum P; et ff. quod metus cau., non est.  Praesumptio naturae est ut cum exheredo filium meum, praesumitur contra me quod iniuste exheredaverim eum, et hoc propter naturam, et ideo heredes mei probare tenentur quod iuste exheredaverim eum, C. de inoffic. testam., omnimodo, vers. si tamen.  Praesumptio facti alia praecedentis circa futura, ut si semel calumniatus es contra me, et iterum velis me accusare, praesumitur modo te velle iterum calumniari, ff. de accusation., si cui § hisdem; 3. q. 10, placuit; et 3. q. 10, si accusatorum; et supra, de praesump., mandata; et supra, de praesump., scribam.  Praesumptio facti subsequentis circa praeterita est, ut si aliqui fuerint accusati de crimine adulterii, quod depellebant praetextu proximitatis, si postea in matrimonium se coniunxerint, manifesta praesumitur facinus, in quo accusati fuerunt, C. de adulter., si hi qui adulterii; ff. de Maced., item si filius § interdum, alias incipit ff. de Maced., sed Iulianus § interdum, circa fi.; et in Auth. ut nulli iudic. lic. hab. § si quis vero, coll. 9.  Et est alia praesumptio iuris tantum, ut si vir diu cohabitavit uxori, praesumitur ab eo cognita, 32. q. 1, dixit Dominus; et 27. q. 1, nec aliqua.  Et contra hanc praesumptionem probatio admittitur, supra, de probat., proposuisti; et ff. de probation., si chirographum.  Sed hic non fuit substantia et forma coniugalis contractus, de qua dicitur supra, de spons., tua nos; unde non est matrimonium.  Satis dicitur hic fuisse substantia et forma, quia consensus et forma fuit hic, licet per verba de futuro, quae per carnalem copulam subsequentem fiunt de praesenti praesumptive, sed per carnalem copulam subsequentem praesumitur consensus, per verba praecedentia designatur forma, licet illa ab initio fuerint de futuro.  Ber.

X 4.01.31 Si inter virum

 Dicente
Ergo altero loquente tantum non est matrimonium, quia non loquens suum consensum non exprimit, arg. 30. q. 2, ubi non est.  Item arg. quod qui tacet, non consentit, quia verba sunt necessaria consensum exprimentia, supra, de spons., tuae fraternitati; simile ff. de procur., filiusfamilias § invitum.  Et si consensum exprimat alter aliquo signo vel nutu, licet nihil exprimat ore, satis videtur idem.  Arg. contra quod non sit matrimonium, quia stipulatio non contrahitur nisi utroque loquente, etiam si annuat sine verbis, ff. de ver. oblig., stipulatio non potest, in princ.; et ff. de ver. oblig., stipulatio non potest § si quis ita; ergo idem in matrimonio.  Arg. istius litterae, utroque dicente, muti tamen sine ista forma contrahere possunt, dum tamen consensum exprimant signis, supra, de spons., cum apud; et ff. de iure dot., mutus; arg. ff. de tutel., muto; et illa signa aequipollent huic formae.  Et ita non refert dummodo consensus exprimatur, etiam in loquente subsecuta subarrhatione per immisionem annuli, nam multae propter verecundiam anuunt potius quam loquantur, maxime praeferentibus parentibus, 32. q. 2, honorantur.

 Alia verba
Supra, de spons., ex parte; et 30. q. 5 § si quis divinis.

 Iuramentum
Et ita iuramentum non est de substantia matrimonii.

 Ad alia vota
Ad religionem tamen bene posset ante carnalem copulam transire, supra, de conver. coniug., ex publico.

 Non poterit separari
Quia fortius vinculum supervenit, et sic solvuntur sponsalia non obstante iuramento.  Sic et votum simplex solvitur superveniente matrimonio, 27. dist., si vir; et 27. q. 1, nuptiarum.  Et minus punitur propter bonum matrimonii subsequentis, ut capitulum 27. dist., si vir.  Ber.

X 4.01.32 Adolescens

 De praesenti contraxit
Et sic soluta priora sponsalia, supra, de spons., si inter; et infra, de sponsa duo., duobus.  Ber.

 Nec praesumptum
Verum non fuit, quia ibi non fuit consensus de praesenti.  Praesumptum non fuit, quia non fuit carnalis copula subsecuta.  De praesumpto matrimonio habes supra, de spons., is qui; supra, de re iudic., tenor, ubi de hoc; et 27. q. 2, si quis uxorem.

 Conatus
Nota quod conatus sive voluntas sine effectu non nocet, ut hic patet, et de poen. dist. 1, haec autem verba; et de poen. dist. 1, cogitationis poenam; et ff. quib. mod. pig. vel hyp. sol., sicut § si voluntate; et 17. q. 4, si quis suadente; et ff. quod quisque iur., hoc edictum summam, in fi.  Et eum condemnatum accipere debemus tantum, qui iure condemnatus est, ita ut sententia teneat.  Et si nulla est sententia, non dicitur condemnatus, ff. de re iud., si se § condemnatum.  Item arg. quod verba cum effectu sunt accipienda, supra, de cleri. non residen., relatum; et ff. ne quis eum qui in ius voc., si per alium § docere.  Arg. contra quod voluntas seu conatus delinquentis puniri debeat, quamvis sine effectu, supra, de bigam., nuper; et supra, de bigam., a nobis; et 51. dist., si quis post acceptum; et de poen. dist. 1, si quis non dicam; et de poen. dist. 1 § si quis cum telo; et quatuor § sequentes; et ff. de extraord. crim., sollicitatores; et C. si quacum. praed. pot., si quis, in princ.; et supra, de spons., iuvenis.

