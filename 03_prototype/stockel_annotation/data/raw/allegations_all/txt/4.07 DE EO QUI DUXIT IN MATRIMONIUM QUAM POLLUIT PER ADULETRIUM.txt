X 4.07 DE EO QUI DUXIT IN MATRIMONIUM QUAM POLLUIT PER ADULETRIUM

X 4.07.01 Propositum est

 Insciam
Hoc excusavit mulierem ab adulterio, quia ignorans non committit adulterium, 34. q. 2, in lectum; et ff. de adulter., defuncta.  Alioquin si fuisset conscia, non posset postea cum eo remanere, infra, de eo qui dux. in matr. quam pol. per adult., cum haberet.  Immo plus prodest, quia filii de tali matrimonio legitimi sunt censendi, propter bonam fidem uxoris, infra, qui fil. sint legit., ex tenore; et infra, qui fil. sint legit., cum inter.  Et tamen non fuit matrimonium inter eos, etiam post mortem primae uxoris, licet enim ista crederet eum liberum, ligatus tamen erat.  Et in primo consensu, qui nullus fuit, intelligitur perdurare, sicut nec matrimonium contrahitur cum servo, licet credatur liber, alias non contractura, etiam si postea manumitteretur eo ignorante.  Quia post manumissionem factam manendo cum eo, approbare semper intelligitur primum consensum, qui erroneus fuit, et non alium, unde matrimonium non procedit.  Arg. contra ff. de off. procon., observare § ulti.  Immo videtur expressum ff. de iure dot., Proculus; prius dictum verum est, tamen si mulier vult, compellitur ipsam ducere propter dolum et fraudem illius, ut in fine dicit.

 In canonibus
21. q. 1, nullus ducat; et infra, de eo qui dux. in matr. quam pol. per adult., ex litterarum; infra, de eo qui dux. in matr. quam pol. per adult., cum haberet; et infra, de eo qui dux. in matr. quam pol. per adult., si quis, in fi.

 Fidem dederat
Vel si de facto eam duxit, infra, de eo qui dux. in matr. quam pol. per adult., cum haberet.  Et supple et eam cognovit vivente sua uxore, alias non impediretur contrahere cum ea, infra, de eo qui dux. in matr. quam pol. per adult., si quis.

 Machinata
31. q. 1, si quis vivente; et infra, de eo qui dux. in matr. quam pol. per adult., super hoc.

 De suo dolo
Supra, de rescript., sedes; et 30. q. 1, dictum.

 Nisi mulier
Et ita compellitur vir remanere cum ea, si voluerit, propter culpam et dolum ipsius viri, sed non econverso; simile infra, de adult., pervenit.  Et ita est hic arg. quod contractus pro parte tenet, et pro parte non, supra, de despon. impub., de illis 1; ff. mand. vel cont., potest; C. de rescind. vend., rem maioris; et Inst. de auct. tut., circa princ.; ff. locat. et conduct., sicut emptio § interdum; et ff. de act. emp. et vend., Iulianus § si quis a pupillo; 29. q. 2, si quis ingenuus; 32. q. 5, proposito; 32. q. 2, aliquando; 27. q. 2 § sequitur; et 31. q. 2, si verum; et 31. q. 2, tua.  Si tamen contraheret cum alia, teneret matrimonium, infra, de eo qui dux. in matr. quam pol. per adult., veniens.

X 4.07.02 Significavit

 Significavit
Iste O. coactus fuit quandam depsonsare in uxorem praestito iuramento.  Postea vero contraxit cum alia spontanea voluntate conscia huius facti.  Prima petit illum in virum coram Eboracensi archiepiscopo, qui eum compulit recedere a secunda praestito iuramento, donec lis esset iudicio ecclesia terminata inter ipsum et primam.  Lite pendente mortua est prima.  Dubitabat iste O. an deberet redire ad secundam, quam sponte duxerat in uxorem.  Respondet Papa prout sequitur.

 Tanta vis
Quae posset cadere in constantem virum, supra, de spons., veniens 2; et supra, de spons., consultationi; simile supra, de his quae vi met. caus. fi., perlatum; et supra, de his quae vi met. caus. fi., cum dilectus.  Arg. contra 15. q. 1, merito quaeritur; et supra, de iureiur., si vero.  Iuramentum istud poterat servari sine interitu animae, ergo debuit servari ut ibi dicitur.  Et haec non habent hic locum, quia matrimonia libera debent esse et non coacta, supra, de spons., cum locum; et supra, de spons., praeterea 1; et supra, de spons., requisivit; et supra, de spons., Gemma.

 Cognoverit
Quod si fecit antequam contraheret cum secunda, consensisse videtur, unde amplius secundam habere non posset, supra, de spons., ad id quod; supra, de despon. impub., de illis 2; et infra, qui matrim. acc. poss., insuper.  Et est arg. quod ratihabitio retrotrahitur, sic supra, de regular., significatum, ad fi.; 1. q. 1, constat; 63. dist., Salonitanae; de coniug. serv., proposuit; et supra, de his quae vi met. caus. fi., perlatum.

 Ne ad secundam
Consciam huius facti, alias enim bene posset eam habere, supra, de eo qui dux. in matr. quam pol. per adult., propositum.

 Revertatur
Arg. est hic quod ab initio non valet, tractu temporis non convalescit, licet perveniat ad eum casum, a quo potuit habere initium, Inst. de legat. § an servo; 2. q. 1, in primis, circa princ.; Inst. qui test. tut. dari poss. § si quis; 36. q. 2, placuit.  Arg. contra 30. q. 1, ad limina; ff. de servit., ut pomum; 34. q. 2, in lectum.  Prima rubrica locum habet quando perpetuum subest impedimentum.  Contraria adaptantur ad hanc regulam: multa impediunt faciendum quae iam factum non dirimunt, quia quod ab initio legitime factum est, ex supervenienti delicto non mutatur, ff. de itin. act. priv., nec enim; nisi lege vel canone illud exprimatur, ut patet per contraria, quod perpetuo prohibetur fieri, quolibet casu superveniente, prohibitio durat, ut in primis concordantiis, et infra, de eo qui dux. in matr. quam pol. per adult., super hoc.

X 4.07.03 Super hoc

 De facto matrimonio copulavit
Et eam vivente sua uxore cognovit, alias non prohiberetur, infra, de eo qui dux. in matr. quam pol. per adult., si quis.  Et ea sciente quod haberet uxorem, secus si ignoraret, supra, de eo qui dux. in matr. quam pol. per adult., propositum; et supra, de eo qui dux. in matr. quam pol. per adult., significavit; et infra, de eo qui dux. in matr. quam pol. per adult., ex litterarum; et infra, de eo qui dux. in matr. quam pol. per adult., cum haberet.

 Revertatur
31. q. 1, si quis vivente; et supra, de eo qui dux. in matr. quam pol. per adult., propositum.  Et intellige cum effectu, ut dicit 31. q. 1, si quis vivente.  Quod dicit, machinata, quia verba cum effectu sunt accipienda, supra, de cleri. non residen., relatum; et supra, de spons., adolescens; de poen. dist. 1, haec autem verba; et ff. quod quisque iur., hoc edictum summam § hoc autem; et arg. infra, de eo qui dux. in matr. quam pol. per adult., si quis.  Quid si aliquis interficit aliquem in bello, non eo proposito quod velit uxorem?  Dicas quod sic, supra, de conver. infid., laudabilem.

 Fidem dederit
31. q. 1, relatum; et infra, de eo qui dux. in matr. quam pol. per adult., significasti.  Ber.

X 4.07.04 Ex litterarum

 Aliam superinduxit
In uxorem quae fuit conscia, quod aliam habeat uxorem; alias non noceret, supra, de eo qui dux. in matr. quam pol. per adult., propositum; et infra, de eo qui dux. in matr. quam pol. per adult., veniens.

 Separare
Infra, de eo qui dux. in matr. quam pol. per adult., cum haberet; et infra, de eo qui dux. in matr. quam pol. per adult., significasti; 31. q. 1, relatum.

 Aliam ducere poterit
Acta poenitentia, arg. supra, de spons., cum in Apostolica.  Vel etiam parte poenitentiae, si timetur de incontinentia, 33. q. 2, in adolescentia.  Ber.

X 4.07.05 Cum haberet

 Perpetua continentia
Hoc fit propter causas quae hic ponuntur, et quia ambo processerant in dies suos.  Tamen si timeretur de incontinentia ipsorum, puta si essent iuvenes, daretur eis licentia contrahendi, 33. q. 2, adolescentia; et 33. q. 2, antiqui.  Sed contra videtur supra, de eo qui dux. in matr. quam pol. per adult., ex litterarum, ubi datur licentia contrahendi in simili casu, sed ratio redditur in littera, quod isti plus peccaverunt quam alii, unde plus puniuntur, et quia senes videbantur.

 Leo Papa
31. q. 1, nullus ducat.

 Et quod hic plus
Sic infra, de eo qui dux. in matr. quam pol. per adult., si quis.  Sed videtur quod casus iste non sit alius ab aliis duobus, de quibus habes supra, de eo qui dux. in matr. quam pol. per adult., super hoc.  Quia si ducit illam, fidem dat illi, et ita idem est ducere sic eam de facto, quod fidem dare.  Satis potest dici quod iste casus non est diversus ab illis, et hic non dicitur quod sit alius omnino, sed quod plus est hic, quam si fides tantum detur, quia hic primo intervenit fides in desponsatione tali de facto, et postea eam ducit.  Sed verius est quod est tertius, et bene differt ab aliis, quia hic est fides de praesenti contrahendo cum ea quatenus potest.  Sed in alio casu est tantam fides de futuro, et est similis differentia, sicut inter sponsalia et matrimonium; arg. infra, de eo qui dux. in matr. quam pol. per adult., si quis.  Et plus est hoc quam fidem dare, ut hic dicitur, et plus peccat.

 Cum eadem
Scilicet, uxore.  Ber.

 Iuramenti
Iuramentum istud quod fecit iste, ut ei ulterius non adhaereret, non sufficit, quam eam habere non possit, quia idem esset si eam abiurasset, cum aliud subsit impedimentum, ut patet per hanc litteram; unde supple maxime.

 Quam Triburiensis
31. q. 1, relatum; et 31. q. 1, sequenti.

 Multiplicitas
Quandoque tamen favor filiorum dispensationem inducit, 25. q. 8, de gradibus; et ff. de ritu nupt., qui in provincia, alias incipit, divus.

 Non minuat
Infra, de simon., non satis; et infra, de simon., cum in ecclesiae; et supra, de consuet., cum tanto.

 Intererit
Apud quem debeant demorari filii facto divortio, habes C. divort. fact., licet.  Et apud talem commorari debent, qui eorum vitae vel sanguini non insidietur, supra, de conver. infid., ex litteris, ubi de hoc.

 Secundum facultates
Hoc est regulare, quod secundum facultates alimenta ministrentur, ff. de liber. agnosc., si quis a liberis, 1. resp.; et ff. de liber. agnosc., si quis a liberis § si quis ex his; et C. de alend. lib., si competenti; et C. de alend. lib., si patrem.  Et si procuratio exhiberi debet secundum facultates ecclesiae, supra, de censib., sopitae; et supra, de censib., cum nuper.  Et nota quod filius minor triennio ali debet apud matrem, maior triennio apud patrem, C. de patr. potest., nec filium; et supra, de conver. infid., ex litteris, in fi.; et arg. ff. de liber. agnosc., si quis a liberis § non tantum.  Illud scias quod sicut parentes alere debent filios, 1. dist., ius naturale; sic et filii parentes si egeant, ut in ff. de liber. agnosc., si quis a liberis, in princ.; et ff. de liber. agnosc., si quis a liberis § si impubes; et C. de alend. lib., parentum; et C. de alend. lib., competens; et 30. dist., si qui filii; et 22. q. 4, inter caetera.  Tamen recusare potest pater alere filium iusta de causa, si forte eum accusavit, ut ff. de liber. agnosc., si quis a liberis § si quis ex his, in fi.  Ubi autem pater et filius egent, mater compellitur eos alere, ut ff. de liber. agnosc., si quis a liberis § utrum; et ff. de liber. agnosc., si competenti; et C. de alend. liber., authen. quemadmodum; et in Auth. ut liceat mat. et avi. § illud, coll. 8.  Si autem mater alit filium dum pater abundat, potest petere expensas, si hoc fuerit protestata, ff. de negot. gest., Nesennius; post triennium tamen.  Sed haec quae dicta sunt intelliguntur de legitimis, unde signantur contraria in Auth. quib. mod. nat. fil. effic. legit. § ulti., coll. 6; et C. de incest. nupt., authen. ex complexu; et C. de nat. lib. et mat., authen. licet parti; et infra, qui fil. sint legit., per venerabilem, in fi.  Sed illa contraria intelliguntur de rigore iuris civilis.  Quod videtur inductum in detestationem criminis, hoc intelligitur de benignitate canonica, quae vigorem summit a iure naturali.  Nam educatio filiorum de iure naturali est, 1. dist., ius naturale; et ex instinctu naturae procedit.  Unde ius istud praefertur civili, tamen filii non succedunt in bonis patris et illegitimi sunt, supra, de clan. despon., cum inhibitio § 1.  Ber.

X 4.07.06 Significasti

 Adhaesit
Et quia eam non dimittebat, fuit excommunicatus.  Et ideo dicit in fine, si petierit absolutionem, ipsum absolvas.

 Machinatus
31. q. 1, si quis vivente; et supra, de eo qui dux. in matr. quam pol. per adult., super hoc.

 Fidem dederit
31. q. 1, relatum; et infra, de eo qui dux. in matr. quam pol. per adult., si quis.  Idem est si de facto eam in uxorem ducat, supra, de eo qui dux. in matr. quam pol. per adult., cum haberet.  Et hoc verum est cum mulier ista scit illum aliam habere, alias non noceret, quo minus post mortem uxoris posset secum remanere, supra, de eo qui dux. in matr. quam pol. per adult., propositum; et infra, de eo qui dux. in matr. quam pol. per adult., veniens.

 Si petierit
Immo videtur quod compelli debet, arg. 22. q. 1, praedicandum; et 93. dist., diaconi.  Sed qualiter potest compelli, cum iam sit excommunicatus?  Hoc modo, ut alii compellantur ne ei communicent, infra, de usur., post miserabilem.  Alii dicunt quod non est absolvendus nisi petat, ut ista littera satis innuit, quia impoenitenti non datur remissio, 24. q. 2, legatur; et 23. q. 7, quemadmodum.  Sed haec non est contrarietas, quia utrumque fieri potest, ut ille indirecte compellatur, et sic absolvi et satisfaciet.

X 4.07.07 Veniens

 Insciam
Si hoc fuit verum, legitime poterit remanere cum illo; simile supra, de eo qui dux. in matr. quam pol. per adult., propositum.

 De novo
Ut sic teneat matrimonium ut ex nunc, si illa voluerit in eum consentire, alias non compellerentur, sed vir, supra, de eo qui dux. in matr. quam pol. per adult., propositum.  Sic et transactio dolo alterius tantum initia, ab eo revocari non potest, C. de transaction., transactione; simile ff. de off. procon., observare § ulti.; simile ff. de leg. 3, si incertus § 1.

 Fidem adultera
Hoc ideo dicit, quia et si illa hoc scivisset, et quod haberet aliam uxorem, adultera diceretur.  Unde non posset esse cum illo propter fidem datam, et quia etiam plus fuit hic, quia in uxorem eam duxit, supra, de eo qui dux. in matr. quam pol. per adult., cum haberet.  Sed quia fuit ignorans, adulterium non commisit, 34. q. 2, in lectum; ff. de adulter., si ex lege.

X 4.07.08 Si quis uxore

 Cognovit eandem
Sic patet quod sola fides data, vel tantum de facto contrahere, non impedit matrimonium, uxore defuncta, nisi ad carnalem copulam sit processum.  Et sic intellige omnia illa iura, quae dicunt quod nullus ducat in matrimonium, cui dedit fidem de ea ducenda post mortem uxoris, vel cum qua contraxit de facto.  Et ita est argumentum quod voluntas sive factum, nisi fuerit subsecutus effectus, non nocet.  Quia non obfuit conatus, ubi iniuria non habuit effectum, supra, de spons., adolescens, ubi de hoc; et arg. 35. q. 3, extraordinaria; et ff. quod quisque iur., hoc edictum summam, in fi.  Arg. contra 32. q. 5, qui viderit; et supra, de bigam., nuper; et supra, de bigam., a nobis; et 51. dist., si quis post acceptum; et de poen. dist. 1 § si quis cum telo; supra, de spons., iuvenis.  Et idem intellige de eo vel ea, quae machinata est in mortem alterius, scilicet, cum effectu, ut 31. q. 1, si quis vivente.  Alias solus conatus non impediret arg. istius capituli, quia eadem ratio videtur utrobique.

