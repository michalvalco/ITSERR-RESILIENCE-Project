X 5.02 DE CALUMNIATORIBUS

X 5.02.01 Cum fortius

 Insontibus
23. q. 5, si non licet; et 17. q. 4, sicut qui.

 Maxime sacratis
Arg. quod ex persona aggravatur iniuria, Inst. de iniuri. § atrox; ff. de iniuri., praetor; et infra, de sent. excom., cum illorum.  Et qui praeposito suo manus intulerit, capite punitur.  Et augetur crimen dignitate praepositi, ff. de re milit., omne delictum § 1; et ius publicum offenditur, 1. dist., ius publicum.  Unde qui laedunt sacerdotes tamquam pro publico crimine puniuntur, 2. q. 1, in primis, circa fi.

 Culpabiles
Ergo iudex qui non punit deficientem in accusatione peccat, et culpam contrahit, cum puniri debeat poena talionis, 2. q. 3, si quis circa.  Haec decretalis competentius poneretur in praecedenti titulo, sicut erat in antiqua compilatione.

 Resedistis
Ut iudices.

 Privari officio
Sed videtur quod hoc contra ius factum esse ex quo enim statim non fuit de calumnia condemnatus, non debet postea condemnari nisi contra eum iterum inscribatur, C. de iureiuran., in omnibus.  Potest dici quod speciale est et factum principis ad consequentiam trahi non debet, Inst. de iure natural. § plane.  Vel forte iudices condemnarunt eum sed poenam non imposuerunt.  Vel verius videtur quod causa exempli hoc factum sit, ne alii inde sumant exemplum.  Et praeterea negligentia iudicum non debet ei prodesse, ut remaneat calumnia impunita.

 Verberibus
In supplementum poenae, 5. q. 6, quia iuxta.

 In exilium
Quam poenam ecclesia imponit, 50. dist., accedens; arg. 63. dist., in synodo; et 17. q. 4, attendendum.  Ber.

X 5.02.02 Cum dilectus

 Nunciasset
Cum ad denunciationem alicuius Papa committit inquisitionem, non procedit iudex nisi denuncians probet legitimam admonitionem praecessisse, infra, de simon., licet Heli.

 Calumniandi
Sic patet quod si denuncians non probat quod intendit, calumniari praesumitur sicut in accusatore, 2. q. 3, qui non probaverit; C. de advoc. div. iud., si patronum.  Sed qualiter probabitur quod non calumniose denunciavit?  Videtur quod per iuramentum probari posset, ut hic colligitur; arg. supra, de testib., praesentium; et supra, de except., pastoralis.  Et improprie hic dicitur calumnia, quia calumniator punitur similitudine supplicii, 2. q. 8, quisquis; et 2. q. 8, qui crimen; et supra, de accusat., super his; et supra, de accusat., qualiter et quando 2.  Poena ergo illius qui denunciat, si non probat, erit suspenso officii et beneficii ut hic patet, donec se purgaverit.  Et huiusmodi purgatio praestabitur ad arbitrium iudicis ex quo hic non determinatur, supra, de offi. deleg., de causis § illis etiam.  Et praeterea cum purgationes hodie arbitrariae sunt, supra, de accusat., inquisitionis, in fi.

 Simili poena
Haec etiam est causa quare puniuntur, ut alii non sumant inde exemplum infamandi praelatos suos.  Et ita poena unius est metus alterius, 2. q. 7, quapropter; ff. de poe., capitalium § famosos; supra, de offi. ord., irrefragabili.  Ber.

