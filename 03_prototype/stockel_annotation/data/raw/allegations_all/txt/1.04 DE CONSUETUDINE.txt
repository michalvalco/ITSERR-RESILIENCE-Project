X 1.04 DE CONSUETUDINE

X 1.04.01 Consuetudines

 Consuetudines
Hoc capitulum intelligitur de onerosa consuetudine, et quae multum laedit, et est radix extirpanda, 8. dist., mala consuetudo; et 12. q. 2, bonae rei; et 12. dist., omnia.  Nam consuetudo debet esse rationabilis et non contra utilitatem ecclesiae, infra, de his quae fi. a maior. par. cap., cum in cunctis; et infra, de re iudic., cum causa; et infra, de consuet., ad nostram; et infra, cum venerabilis.  Quando autem consuetudo praevaleat iuri, et quando non, dicetur infra, de consuet., cum tanto.

X 1.04.02 Ex litteris

 Religiosis
In his enim quae religiosis locis relinquuntur, non requiritur solemnitas testamentorum, infra, de testamen., cum esses; et infra, de testamen., relatum est 1; secundum canonicam aequitatem et favorem religionis.

 Consuetudinis
Praedictae, quae laudabilis est, unde est servanda, infra, de simon., ad Apostolicam.  Ex quo aeque puniri debet transgressor laudabilis consuetudinis, sicut transgressor legis, 11. dist., in his.  Huiusmodi donatio valeret, etiam si consuetudo super hoc non esset.

 Signum
Sic annulus signum est investiturae, infra, de his quae fi. a maior. par. cap., ex ore.  Et investitura est signum traditae possessionis, infra, de dona., per tuas.  Item annulus est signum matrimonii, infra, de praesump., illud; et 30. q. 5, feminae.  Sic etiam restitutio instrumentorum est signum renunciationis, infra, de renunciat., sane; et infra, de pact., cum pridem; et C. quae res pign. oblig. poss., cum constet; et melius, ff. de pacti., Labeo.  Secus est si restituat pignus, ff. de pacti., postquam.  Sic etiam res non apprehenditur, et tamen possessio transfertur, ut per claves, ff. de acq. poss., clavibus.  Item per instrumentum fit donatio, C. de donation., emptionum.  Visu etiam transfertur possessio, ff. de acq. poss., quod meo § si venditorem.  Item si rem meam penes te depositam tibi vendidi, Inst. de rerum div. § interdum.  Item cum quis etiam rem suam vult possidere nomine alterius, ff. de rei vend., quaedam.  Nec etiam semper in acquirenda possessione necessarius est actus corporalis, unde sufficit affectus aliquo actu interveniente, ff. de acq. poss., possessio appellata § antepe., et hic, licet lex dicat quod possessio acquiritur corpore et animo, non altero tantum, C. de acq. poss., licet.  Ita quod rei apprehensio per se vel per alterum sit necessaria, ff. de acq. poss., quemadmodum; et ff. de acq. poss., qui universas.  Hoc tamen scias quod licet ecclesia non apprehendat possessionem rei sibi collatae, dominium tamen nihilominus adipiscitur, quod non est in privato, C. de rei vend., servum; C. de sacro. eccl., ut inter divinum.  Unde versus: visu sive rei mutuatae venditione // clavibus et chartis mea si conduco scienter // quamvis non aliter detur possessio transit.

X 1.04.03 Ad nostram audientiam

 Insipientibus
Id est, minus sapientibus.  Nec istud est inconveniens, quia quandoque revelatur minori quod maior nescit, C. de off. rect. prov., potiores; et 95. dist., esto subiectus, in fi.; et 24. q. 3, si habes.  Ber.

 Quaeritur
Non prohibetur hic quin a pluribus requiratur, quia facilius invenitur quod a pluribus et sapientibus quaeritur, 20. dist., de quibus; C. de fideicomm., quaestionem, ad fi.  Quoniam illiterati quandoque habent causarum peritiam, C. de iud., certi iuris; et in Auth. de iudicib. § quia vero, coll. 6.  Sed hoc solum reprobatur hic quod eorum responsum pro sententia teneatur, cum alias sententia a non suo iudice lata sit nulla, C. si a non comp. iud., et in privatorum; et infra, de iudic., at si clerici.

 Canonicis
Et sic non valet consuetudo contra canonicam constitutionem, infra, de offi. archidiac., cum satis; infra, de re iudic., cum causa; et quae gravamen inducit, supra, de consuet., consuetudines.  Arg. contra, infra, de cau. poss., cum ecclesia Sutrina; et ff. de admin. tut., sine herede § penulti.  Ista contrarietas expedietur, infra, de consuet., ex parte; et infra, de consuet., cum tanto.

 Iudice
Sic 2. q. 1, in primis; infra, de iudic., at si clerici; infra, de paroch., nullus; et C. si a non comp. iud., si militaris; et C. si a non comp. iud., si de proprietate.  Et hoc verum est nisi in causa reconventionis, ut 3. q. 8, accusatores § cuius in agendo.  Vel nisi ex certa scientia aliquis consentiat in iudicem non suum, ff. de iuris., si per errorem; et ff. de iud., consensisse; vel nisi vocatus venire contemnat, infra, de appell., si duobus.  Sed hoc non habet locum in clericis, qui non possunt in alium iudicem consentire sine licentia sui praelati vel iudicis, infra, de for. compet., si diligenti; et infra, de for. compet., significasti, ubi de hoc dicetur.

X 1.04.04 Quanto de benignitate

 Reservata
de conse. dist. 5, manus; et de conse. dist. 5, de his; 68. dist., quamvis corepiscopi.  Arg. contra, 45. dist., pervenit, ubi presbyteri chrismabant in fronte.  Sed illud ad tempus Gregorii concessit propter scandalum de speciali indulgentia, et isti sacerdotes nihil conferebant, ut dicit in fine, quia hoc ex delegatione Papae non faciebant, et ideo pro non dato habetur, quod ab illo donatur qui de iure donare non potest, infra, de iure patron., quod autem, in fi.; et 1. q. 7, Daibertum; et C. de legi. et const., non dubium.  Arg. contra infra, de sacram. non iter., pastoralis.  Sed ibi collatum fuit sacramentum ab eo qui potuit, sed mandatur solummodo suppleri, quod fuerat praetermissum.  Sed numquid Papa posset hoc delegare sacerdotibus?  Videtur quod sic, per illud capitulo 45. dist., pervenit.  Alias Gregorius decepisset eos.  Sed si Papa prohiberet sacerdotem chrismare, post prohibitionem suam nihil conferret, si postea chrismaret.  Episcopi vero, licet ipsi possint chrismare, non possunt aliis inferioribus demandare, qui hoc ex officio facere non possunt.  Sed alii episcopi vel archiepiscopi possunt hoc facere in diocesi alterius episcopi de ipsius licentia.  Episcopi enim ea quae sunt iurisdictionis, ut puta iudicare, excommunicare, et similia, committere possunt aliis etiam non habentibus iurisdictionem.  Ea vero quae sunt ordinis episcopalis et auctoritatis, non possunt demandare, aut etiam delegare aliis qui sunt inferioris gradus, infra, de consecr. eccl. vel alt., aqua.  Arg. huius decretalis videtur quod Papa non possit hoc delegare simplici sacerdoti.  Sed Papa non subiicitur legibus, ff. de legib., princeps; 9. q. 3, cuncta.  Unde potest committere simplici sacerdoti, ut in dicto capitulo 45. dist., pervenit.

 Ad excusandas
16. q. 1, praedictor.

 Consuetudinem
Et male, unde dixit Martinus Zamorensis: Composito lacte foetenti quaeso cibate, qui putas exclusum crimen per temporis usum.  Et hoc verum est ubi consuetudo non est praescriptabilis, infra, de simon., non satis; et infra, de eo qui dux. in matr. quam pol. per adult., cum haberet; 32. q. 7, flagitia.  Et non debet esse melior conditio furis propter furti continuationem, ff. de fur., inficiando § infans.

 Ex necessitate
In hoc fuit necessitas, quia cum civitas Constantinopolitana capta esset a Venetis et aliis Latinis, pauci episcopi et presbyteri Latini erant ibi qui hoc facerent.  Et ideo isti sacerdotes hoc faciebant, et Graeci non chrismabant in fronte, et in multis aliis discordabant a Romana ecclesia, a cuius obedientia se subtraxerant, infra, de maior. et obed., inter quatuor; et infra, de bapt. et eius effect., licet.

 Omittere
Sic enim de corpore Christi fieri debet, 24. q. 1, coepit.  Sed in baptismo quod est ianua omnium sacramentorum, secus est.  Melius enim ab haeretico illud recipere, quam sine illo decedere, dum tamen in forma ecclesiae conferatur, 24. q. 1, si quem forte; et supra, de summ. trin. et fid. cath., firmiter, in fi.

X 1.04.05 Cum inter vos

 Interdictum
Quod dicatur generale interdictum habetur infra, de verb. sign., cum in partibus.

 De consuetudine
Nota quod nec praescriptio nec consuetudo prodest in hoc casu, ut hic dicit, et est simile infra, de elect., cum causam; et infra, de consuet., cum venerabilis.  Nec contra obedientiam, ut 18. q. 2, abbatibus; et infra, de praescrip., cum non liceat.  Nec contra procurationem, quae ratione visitationis debetur, infra, de praescrip., cum ex officii.  Sicut nec valet transactio in hoc casu, et in huiusmodi spiritualibus, infra, de transact., praeterea quando.  Nec permutatio rei spiritualis potest fieri cum temporali, infra, de rerum perm., exhibita.  Arg. contra infra, de privileg., cum olim propter; et infra, de capell. monach., dilectus; et infra, de censib., sopitae; et infra, de praescrip., de quarta; et infra, de praescrip., auditis.  Non sunt contraria, ibi non praescribitur contra obedientiam, nisi tanto tempore fuissent sub dominio Papae vel alterius ecclesiae.  Et tunc non dicuntur praescribere, sed potius praescribi.  Et praeterea illa infra, de praescrip., de quarta; et illa infra, de praescrip., auditis, nihil dicunt de obedientia, sed in aliis articulis et casibus loquuntur.  Et sic patet quod ubicumque sit aliquid contra ecclesiasticam disciplinam sive nervum ecclesiae, non habet locum praescriptio.

X 1.04.06 Cum olim Londonensis

 Statuere
Et sic onerosam dignitatem potest episcopus removere de ecclesia sua cum suis canonicis, dum tamen confirmatio Papae accedat, supra, de consti., cum accessissent.

 Concessimus
Per hoc videtur quod nova dignitas in ecclesia constitui non potest sine licentia Papae, 22. dist., omnes; et C. de off. praef. praet. Afric., quas gratias § optamus.  Ergo ut omnes iudices secundum voluntatem et timorem Dei, et nostram electionem et ordinationem, etc.  Et hoc ideo, quia si una dignitas constituitur, oportet quod alia minuatur, arg. 99. dist., nullus; et 99. dist., nulli.  Sed hoc non est verum.  Arg. infra, de eccl. aedif., ad audientiam 2; et 12. q. 2, bonae rei; et ff. de oper. pub., opus.  Item datur privilegium dignitati, sed non est contra illud, infra, de eccl. aedif., ad audientiam 2; et supra, de rescript., quia nonnulli.  Sicut nec servitus datur praedio quod nondum est, ff. comm. praed., actiones.  Arg. contra ff. de servitu. rust. praed., Labeo; et ff. de servitu. urb. praed., si servitus § futuro.  Sed non procedunt ista, quia non datur privilegium dignitati quae nondum est, sed dat Papa auctoritatem constituendi dignitatem ecclesiae Londonensi.  Inno. iiii dixit in apparatu suo quod episcopus cum capitulo suo potest novam dignitatem constituere.  Contrarium credo. 

 Praeiudicium
Intelligas enorme, quia pro modico non dimitteret, arg. 12. q. 2, bonae rei; et infra, de dona., Apostolicae.  Sed melius ut sonat littera, quia illae concordantiae intelliguntur de rebus episcopalibus, et hic ipse episcopus modicum damnum potest pati, ut aliquid conferat dignitati alii non compelluntur dare de suo, nisi iusta causa interveniret constituendi illam dignitatem.

 In sessionibus
Hoc ideo dicit, quia secundum dignitatem suam honorandus est aliquis in sede, infra, de maior. et obed., statuimus; 17. dist., episcopos; et in subscriptionibus, ff. de alb. scrib., decuriones; et ff. de alb. scrib., in albo; ut in sententiis ferendis, ff. de decur., spurii; et in aliis suffragiis, arg. 25. dist., perlectis.

 In Anglicanis ecclesiis
Hoc est cum eadem consuetudo in aliis erat ecclesiis Anglicanis, illa servaretur, arg. infra, de elect., cum ecclesia.  Si vero diversae essent consuetudines, consuetudo metropolitanae ecclesiae servanda est, 12. dist., de his.  Vel quod verius est, quod melius servari posset sine praeiudicio aliorum, ut dicit in fine, arg. 12. dist., novit.

 Illam
Sed videtur quod minorem ex quo ita indistincte dicit, arg. ff. de leg. 3, nummis; infra, de censib., ex parte.  Immo videtur de mediocri, ff. de aedil. edict., sciendum tamen § illud; et ff. de aedil. edict., si quid venditor, in fi.

 Sine praeiudicio alieno
Arg. quod licet privilegii verba generaliter loquantur, non tamen sunt interpretanda in praeiudicium aliorum, infra, de translat., licet, in fi.; et infra, de offi. ord., licet; et infra, de auctor. et usu pal., ex tuarum.  Item arg. quod in dubio recurritur ad consuetudinem vicinarum ecclesiarum, infra, de cognat. spir., super eo; et infra, de censib., super eo, ubi de hoc dicitur expresse; ff. de instruc. vel instrum., cum de lanionis § asinam molendinariam, in fi., ff. de regul. iur., semper in stipulationibus; et 12. dist., novit.  Item arg. quod in obscuris semper interpretatio ita debet fieri ut nulli sit captiosa, ff. de regul. iur., quotiens; et infra, de consuet., cum dilectus; arg. 4. dist., erit autem.

X 1.04.07 Cum venerabilis frater

 Migrasse
Sicut abbas subiectus episcopo non debet sine licentia episcopi renunciare, 18. q. 2, abbas pro humiliatione.  Nec etiam alii clerici, ut infra, de renunciat., admonet.  Sic abbas subiectus tantum Papae renunciare non potest sine ipsius licentia, etiam si sit insufficiens, infra, de renunciat., dilecti, decretali Gregorii ix.  Sed videtur quod esset utraque privandus, 7. q. 1, si quis episcopus; et infra, de translat., quanto.  Utrum toleratus fuerit vel repulsus ab utraque hic non dicit, sed forte propter illam consuetudinem fuit toleratus; simile infra, de elect., quod sicut § super eodem.

 Consuetudinem
Quae forte fuit quod statim cum sint electi, sine aliqua confirmatione administrant, renunciant, et transeunt ad alias dignitates sine licentia Papae, quod esse non debet, infra, de elect., qualiter; et infra, de renunciat., dilecti.  Ex generali tamen dispensatione praelati, qui subsunt tantum domino Papae nullo medio statim postquam sunt in concordia electi, administrant qui sunt valde remoti, infra, de elect., nihil est.  Ratio quare hoc fiat redditur, scilicet, ne ecclesia interim patiatur tam in temporalibus quam in spiritualibus laesionem.

 Consuetudo
Alias tamen consuetudo attenditur in electionibus, arg. 12. dist., nos consuetudinem; et infra, de cleri. coniug., cum olim; et infra, de caus. poss. et propr., cum ecclesia; et 24. q. 1, pudenda; et ff. de decur., non tantum.

X 1.04.08 Cum dilectus

 Cum dilectus
Cum ageret Guil. iste super iure eligendi abbatem, habebat mandatum a capitulo et vacante ecclesia, sed quantum ad petendam confirmationem electionis suae, agebat ex persona sua iure suo sibi acquisito per electionem sic, infra, de in integ. restit., cum venissent, in notula, et sic videtur ubi de hoc.  Ber.

 De iure
18. q. 2, abbatem cuilibet; et 18. q. 2, abbatem in monasterio; et 18. q. 2, quam sit; et 16. q. 7, congregatio; infra, de caus. poss. et propr., cum ecclesia.

 Eligendi
Lex dicit quod monachi debent iurare eligere abbatem, quem sciunt fide rectum, vita castum, et qui monasterio valeat utiliter providere, in Auth. de sanct. episc. § iubemus igitur abbatem, coll. 9.  Quod hodie non servatur, sed secundum formam illius constitutionis, infra, de elect., quia propter, eligere debent, si secundum illam volunt eligere.

 Constitutum
Licet episcopus possit subiicere unam ecclesiam alteri, ut infra, de excess. praelat., sicut, non tamen credo quod possit statuere quod una ecclesia eligat de alia clericis invitis, quia hoc esset contra ius commune, ut 17. q. 4, quicumque vult; et 18. q. 2, abbatem; et infra, de iure patron., nobis.  Quia pacto privatorum ius publicum non tollitur, infra, de for. compet., si diligenti; infra, de testamen., requisisti.  Nec aliquis ius publicum remittere potest aliquibus cautionibus, nec mutare antiquitus formam constitutam, ff. de admin. tut., quidam decedens.  Et ideo Papa postea interpretatur statutum, tamen ius istud praescribi potest, ut quis teneatur eligere de certo loco, ut hic patet, et infra, de verb. sign., abbate.  Et sic patet quod minus iustus titulus dat causam praescribendi, ut infra, de empt. et vend., pervenit; ff. pro empt., quod vulgo; ff. pro legat., pro legato potest; et ff. pro legat., pro legato usucapit.  Et vere videtur iniustus, quia episcopus non potest tollere ius unius ecclesiae et dare alteri, infra, de rebus ecc. non alien., non licet.  Sed ex tali titulo potuit bona fide monasterium Karofensi, et episcopus solummodo concessit monasterio Karofensi quod suum erat, scilicet, confirmationem electionis.  Et ita cessante praescriptione solam confirmationem habent, ut probatur per interpretationem Papae, ut infra patet.  Satis tamen credo quod in ipsa fundatione possit episcopus cum capitulo constituere de voluntate patroni quod illa ecclesia esset alteri subiecta, et quod clerici instituendi semper eligerent sibi praelatum de maiori ecclesia, et quod dicit supra, quod episcopus non potest facere quod una ecclesia eligat sibi praelatum de ecclesia alia.  Hoc intellige quando ecclesiae sunt tam institutae et donatae, et ab invicem distinctae et separatae, quia illud esset contra ius commune, infra, de excess. praelat., ad haec.

 Electio
Hic sumitur electio aequivoce pro confirmatione et pro electione, ut infra patet, et hoc verum est si consuetudo non probetur.  Sed si probetur, proprie tenetur.

 Interpres
ff. de legib., si de interpretatione; et infra, de sepult., certificari.  Et tacito consensu per desuetudinem lex abrogatur, ff. de legib., de quibus, in fi.

 A suspensis
Suspensus enim non potest eligere nec eligi, ut hic, et infra, de elect., cum inter R; et infra, de aetat. et qualit., cum bonae; et infra, de cleri. excom., postulasti.  Nec postulari potest qui non servavit interdictum, infra, de postul. praelat., ad haec, in fi.; nec beneficia conferre, infra, de concess. praeben., quia diversitatem.  Sed nonne iudicare et praebendas dare est iurisdictionis?  Utique, infra, de elect., nosti.  Et excommunicare, infra, de elect., transmissam.  Numquid suspensus potest huiusmodi iurisdictionem exercere?  Dicunt quidam quod episcopus suspensus potest excommunicare et praebendas dare, et respondent illi decretali infra, de concess. praeben., quia diversitatem, quod ille episcopus erat ab officio suspensus et iurisdictione.  Sed dicunt quod canonicus suspensus eligere non potest, quia cum sit suspensus, nihil officii retinet; secus est in praelato.  Sed contra istos est 24. q. 1, audivimus.  Alii dicunt, et melius, quod episcopus suspensus non potest excommunicare nec interdicere nec dare praebendas, infra, de excess. praelat., tanta.  Arg. quamvis hoc potuerit post confirmationem, licet adhuc non sit consecratus.  Ratio illa videtur quia plus aufert ei suspensio quam contulerit consecratio, ut dici consuevit, plus tollit negatio quam ponit affirmatio.  Nam electus et confirmatus multa potest ex his quae pertinent ad officium episcopale, quae perdit per suspensionem, quia consecratio non multum addit, infra, de translat., inter corporalia.  Et est simile sicut maritus post matrimonium consummatum non potest intrare religionem, sed ante potest, infra, de conver. coniug., ex publico.  Sic episcopus non confirmatus potest aliqua quae tamen non potest consecratus.  Sic vides in alio simile, episcopus in archiepiscopum electus non potest ante receptionem pallii tamquam archiepiscopus clericos ordinare, sed tamen potest antequam sit electus in archiepiscopum, quia hoc non facit ut episcopus, sed ut archiepiscopus, infra, de elect., quod sicut § praeterea.  Praeterea beneficium concedere et etiam habere posse competit ratione ordinis, et est eius accessorium, 1. q. 3, si quis obiecerit; et cui interdicitur unum et reliquum, 81. dist., si quis sacerdotum; et 81. dist., eos qui.  Praeterea de hac suspensione fuit obiectum et probatum ex eo quod dicit, quia nobis constituit, etc., et licet obiectum a partibus non fuerit, iudex tamen qui debet electionem confirmare ex officio suo debet inquirere de huiusmodi, infra, de elect., nihil est.  Et haec quae dicuntur hic de his suspensis intelliguntur de suspensis ab homine et etiam a canone.  Si vero aliquis esset suspensus a canone, puta participando cum excommunicatis, ille talis bene potest eligere et alia facere quae sunt iurisdictionis, sed eligi scienter non potest; haec probantur infra, de cleri. excom., si celebrat.  Quia mitius agitur cum lege quam cum ministro legis, ff. de recepti., Celsus.  Satis potest dici suspensus posset excommunicare, quia potest absolvere excommunicatum, supra, de rescript., ab excommunicato; infra, de sent. excom., sacro; et infra, de sent. excom., duobus; et quia potest absolvere, potest ligare et econtra cum non sit privatus a communione fidelium, quare non posset privare alium.  Et hoc dico de eo qui non est suspensus a iurisdictione, ut suspensus a canone sola participatione.  Io. et Laur. hoc concedunt quod suspensus ab officio tantum potest excommunicare et praebendas dare.  Et intelligunt illam decretalem infra, de concess. praeben., quia diversitatem, cum erat suspensus ab officio et iurisdictione.  Ego autem non credo quod suspensus ab homine possit dare praebendas, ut hic dicitur, licet Laur. et Io. concedant quod possit excommunicare et praebendas dare.  Arg. contra posset induci praedictae decretali infra, de cleri. excom., si celebrat, quae tamen intelligitur de excommunicare minori.  Melior enim est opinio secunda, quia sicut excommunicatus alium excommunicare non potest, 24. q. 1, audivimus, ita eadem ratione nec suspensus ab homine alium potest suspendere, infra, de excess. praelat., tanta.  Ber.

 Cassavimus
Id est, cassam nunciavimus, infra, ut lite non cont., accedens 1.

 Iure communi
Similem interpretationem habes infra, de fide instrum., inter dilectos, vers. caeterum, ubi enim aliquid a iure communi discrepare videtur.  Reducendum est ad ius commune si potest fieri, ne pereat, quia promptum est leges legibus concordare, C. de inoffic. doti., cum omnia.  Et Augustinus concordat evangelistas, de poen. dist. 1, periculose.  Et etiam testes debent ad concordiam reduci, ne de periurio notentur, infra, de testib., cum tu.  Sic enim facienda est interpretatio, ut nulli sit onerosa, et secundum ius, supra, de rescript., causam quae; et infra, de privileg., ex ore; et supra, de consuet., cum olim.  Item secundum quod minus est captiosa, ff. de regul. iur., quotiens, in fi. tituli.  Et hoc ita verum est quod ad ius commune reducatur si verba illa patiuntur, ut hoc versu, electio eius penes fratres eiusdem loci et capitulum Karofensis, etc.  Nam a verbis privilegii non est recedendum ubi certa sunt, infra, de privileg., porro; et infra, de decim., ad audientiam.  Ubi enim verba non sunt ambigua, non est locus interpretationi, ff. de leg. 3, ille aut ille.  Sed ubi sunt dubia, necessaria est interpretatio.

 Praeiudicet
Praescripta videlicet, quoniam alia non prodest, infra, de caus. poss. et propr., cum ecclesia.  Quae consuetudo iuri praeiudicet, et quae non, dicetur infra, de consuet., cum tanto.

X 1.04.09 Cum consuetudinis ususque

 Cum consuetudinis
C. quae sit long. consuet., consuetudinis; et infra, de consuet., cum tanto, et ibi exponitur; et 11. dist., consuetudinis.

 Consensu
Bene dicit consensu, quia sine ipsius consensu obtento hoc facere non possunt.  Sed videtur quod non teneantur habere consensum, dummodo consilium et tractatum cum eo habeant, arg. infra, de arbitr., cum olim.  Sed hoc non est verum, quia illud obtinet ex forma arbitrii, immo episcopus et canonici unum corpus et unum collegium sunt, ita quod ipse caput et ipsi canonici membra, infra, de his quae fi. a prael., novit.  Et est expressum quod si aliquibus mandetur, ut cum consilio aliquorum aliquid faciant, eorum consilium expectare tenentur, nec sufficit quod tantum requiratur, infra, de elect., cum in veteri.

 Vel novas
Novitates enim sine causa inducendae non sunt, quia lex dicit quod in rebus novis constituendis evidens debet esse utilitas, ff. de constit. princ., in rebus.  Arg. supra, de consti., cognoscentes.  Et reprehenduntur qui novitates inducunt, 11. dist., quis nesciat.

X 1.04.10 Ex parte

 Indigena
Id est, inde genitus.

 Prodigalitatis vitio
Quod se esset virtutem saepe mentitur, 41. dist., saepe.  Prodigus est quod dat danda et non danda.  Avarus qui tenet tenenda et non tenenda.  Largus medium tenet inter utrumque.  Unde versus: prodigus est animi vitio retinenda profundens. // Qui retinet cupide et aes deposcit avarus // largus qui sumptum facit ex ratione libenter.  Sed non videtur quod huic sit subveniendum, quia culpa sua et vitio incidit in egestatem, ff. quod metus cau., si mulier; 86. dist., non satis.  Et dignum est ut male meriti egestatem laborent, ff. deposi., bona fides.  Taliter enim non fuerat subveniendum huic ratione praemissa, et cum alterius laesione, sed eleemosynam dare possumus, ne pereat, 86. dist., pasce fame morientem, etc.

 Incuria
Id est, negligentia.  Et ideo ei non est subveniendum, quia vigilantibus et non negligentibus iura subveniunt, infra, de rerum perm., cum universorum; et infra, de dona., inter dilectos; ff. ad Velleia., et primo § verba.  Quia stultis non consuevit subveniri, sed errantibus, ff. de iuris et fact. ignor., regula § si quis ius; et C. si min. se maior. dix., si is.  Et utilius esurienti panis tollitur, quam si securus de cibo iustitiam negligat, 5. q. 5, non omnis; et 23. q. 4, nimium sunt.  Et ideo talis consuetudo merito reprobatur.

 Alienat
Quod de iure fieri non debet, ff. de fund. dot., fundus; et ff. de fund. dot., lex Iulia.  Nec etiam propter delictum mariti bona mulieris sunt distrahenda, C. ne uxo. pro marit., frustra; C. ne uxo. pro marit., ob maritorum; et C. ne uxo. pro marit., cum te possessiones; C. ad leg. Iul. de vi pub. vel priv., ob debitum; et infra, de pignor., ex litteris.  In casu tamen quandoque distrahuntur bona mulieris pro viro, ut in causa primipilarii bona mulieris pro marito obnoxia sunt fisco, si omnia bona mariti exhausta sunt, C. in quib. caus. pign., satis.  Nec valet alienatio fundi dotalis, etiam si mulier consentiat, C. ad Velleia., authen. sive a me; et in Auth. ut immob. ante nupt. don. § si proprie, coll. 5.  Sed si iuraverit non contravenire, tenet venditio, infra, de iureiur., cum contingat; si sine vi et dolo praestitum sit iuramentum sponte.  Constante etiam matrimonio in tali casu, cum incipit vergere ad inopiam mulier potest repetere dotem, C. de iure dot., in rebus; et C. de iure dot., ubi.

 Bonis
Et etiam dotem suam propter adulterium perdere debet, C. de iure dot., si dotem; et C. de adulter., libertatem; et infra, de do. inter virum et uxorem, plerumque, ubi de hoc.

 Observandas
Iuri contrarias, ut dictum est.  Per primam consuetudinem invitabantur viri ad dissipandum bona sua, per alteram mulieres proniores erant ad committendum adulterium, arg. ff. de pac. dotal., convenire.  Talis compensatio non est admittenda.

X 1.04.11 Cum tanto sint

 Diutius
Infra, de simon., cum in ecclesiae; et infra, de eo qui dux. in matr. quam pol. per adult., cum haberet.

 Naturali iuri
Quod immobile perserverat, 5. dist. § sed cum ius naturale; 25. q. 1, sunt quidam.  Et hoc verum est quantum ad praecepta vel prohibitiones quae moralia sunt, et non mutantur, ut non occides, non furtum facies, honora patrem, etc., 6. dist., non est § his itaque.  Et naturalia quidem iura immutabilia sunt civilia vero mutabilia, Inst. de iure natural. § sed naturalia; infra, de cons. et affin., non debet.  Et ideo nulla consuetudo praevalet contra ius naturale, etiam si omnes homines de mundo contra facerent, 32. q. 7, flagitia; cuius ignorantia neminem excusat, 1. q. 4, turbatur § notandum; et ibi nihil interest in vitio decipere vel decipi, 16. q. 1, si cupis; et de ignorantia dicitur quod qui ignorat, ignorabiliter, 37. dist., ideo § ut itaque.  De ignorantia iuris naturalis et civilis tractatur in summa, 1. q. 4 § notandum; et ibi recurrendum est.

 Vilis auctoritas
Sed quaeritur de qua consuetudine hic intellexit Gregorius.  Si dicis de bona consuetudine illam nulla ratio sive ius vincit, immo aequiparatur ei, 11. dist., in his.  Si de mala, de illa non potest dici quod non sit vilis.  Super hoc dicunt quidam quod principium istius § debet intelligi de bona consuetudine, et finis de mala, et ita diversimode intelligunt.  Sed haec non fuit intentio legis unde § iste sumitur, C. quae sit long. consuet., consuetudinis; et ideo inepte dicunt.  Alii pro maiori parte exponunt litteram istam, non tamen est adeo valitura, ut iuri positivo debeat praeiudicium generale, supplent generaliter non praeiudicat iuri, sed in eo loco praeiudicat iuri ubi consuetudo servatur.  Et iste intellectus planus et facilis est.  Sed de hoc nulla dubitatio est quod consuetudo unius loci iuri positivo generaliter praeiudicet omnibus locis.  Et ideo sic debet intelligi lex illa quam habes 11. dist., consuetudinis.  Quamvis particularis consuetudo non est vilis, non tamen praeiudicat iuri positivo, nisi fuerit rationabilis et legitime sit praescripta.  Et haec expositio reprobet duas primas opiniones, quas facit hic Gregorius in fine, et sic intellige 11. dist., consuetudinis.

 Rationabilis
Et quam consuetudinem dices rationabilem?  Illam dico rationabilem, quam non improbant iura, infra, de caus. poss. et propr., cum ecclesia; et supra, de consuet., cum dilectus; et infra, de verb. sign., abbate.  Ut si quandoque admittantur aliqui ad electionem ad quos non pertinet de iure communi, et de alio collegio, ista consuetudo non improbatur a iure, ut dicunt iura praedicta, et illa est rationabilis, quod tantum capitulum eligat canonicos sibi, et alios inferiores praelatos irrequisito episcopo, infra, de elect., cum ecclesia.  Vel episcopus solus hoc faciat, infra, de his quae fi. a prael., ea noscitur; licet de iure unum corpus sint, infra, de his quae fi. a prael., novit.  Et de iure communi deberet fieri ab omnibus communiter ab episcopo et canonicis, ut quandoque fit infra, de concess. praeben., postulastis.  Et illam dicerem rationabilem quod absentes non vocentur ad electionem, ut in multis locis contingit, ut in Tuscia et in multis ecclesiis.  Et huiusmodi consuetudines legitime praescribuntur, ut patet per praedicta exempla.  Illam dico generaliter rationabiliter quae non obviat canonicis institutis.  Irrationabilis est quae improbatur a iure, qualis est illa infra, de instit., ex frequentibus; supra, de consuet., consuetudines; et supra, de consuet., cum inter; et infra, de re iudic., cum causa.  Et generaliter ubi aliquid sit contra nervum ecclesiasticae disciplinae sive libertatem, infra, de elect., cum terra; et infra, de elect., sacrosancta; et infra, de elect., Massana.

 Legitime sit praescripta
Spatio quadraginta annorum, infra, de caus. poss. et propr., cum ecclesia; et infra, de praescrip., auditis.  De hoc potestis habere multa iura, ea enim solum locum habent in rebus ecclesiasticis, 16. q. 3, placuit ut § quas actiones.  Ad hoc ergo ut consuetudo iuri communi praeiudicet, requiritur primo quod rationabilis sit, et quod sit praescripta, ut hic, et infra, de caus. poss. et propr., cum ecclesia; item quod ex certa scientia et non per errorem sit inducta, ff. de legib., quibus, in fi.  Et quod sit tale ius quod possit praescribi.  Nam quaedam sunt quae non possunt praescribi, saltem a laicis, infra, de praescrip., causam quae; et infra, de praescrip., cum ex officii; et infra, de praescrip., cum non liceat; et quod non sit contra ius naturalem, 32. q. 7, flagitia; vel saltem quod sit observata in contradictorio iudicio, ff. de legib., cum de consuetudine; et infra, de verb. sign., abbate.  Item requiritur quod sis usus illa consuetudine sive vicibus illis quibus usus es eo animo ut intendas, sive credas te ius habere, et ut in posterum id facias, ff. de itin. act. priv., praetor ait § Iulianus recte ait; et ff. de itin. act. priv., si per fundum; alias non prodest, ut ibi dicitur.  Et sic solae vices non inducunt consuetudinem, quia non exemplis sed legibus iudicandum est, C. de sent. et interloc. om. iud., nemo.  Sed secundum consuetudinem talem bene iudicaretur, ut dictum est, ff. de legib., nam imperator.  Item requiritur quod maior pars populi usa sit ea consuetudine ad hoc, ut secundum illam iudicetur.  Quia sicut minor pars populi non posset inducere legem, ita nec consuetudinem.  Item et illa consuetudo praeiudicat iuri, cuius non extat memoria hominum, 3. q. 6, haec quippe; et infra, de verb. sign., super quibusdam § 1; et ff. de aqua quot. et aest., hoc iure § ductus aquae; et ff. de aqua pluv. arc., in summa § idem Labeo; et ff. de probation., si arbiter.  Et sic videtur quod difficile sit probare consuetudinem et praescriptionem.  Sed quam differentiam facis inter consuetudinem et praescriptionem?  Illa potest assignari, ut quidam dicunt, quod ubi consuetudo praetenditur, admitti posset probatio in contrarium, ut probetur indebitum fuisse quod consuevit percipi.  Arg. a contrario C. de agric. et cens., litibus, lib. 11.  Sed ubi praescriptio est, non admittitur probatio in contrarium ad probandum indebitum fuisse.  Arg. a contrario infra, de praescrip., si diligenti, ubi dicitur quod bona fides et iustus titulus requiruntur, et ibi dicitur quando exigitur titulus et quando non, C. de pigner. act., nec creditores.  Item qui petit aliquid sibi deberi vel fieri ex consuetudine, debet allegare causam petendi.  Et tunc sufficit probare solum tempus, licet non probet causam.  Et tunc non admittitur probatio in contrarium, et secundum hoc non videtur differentia inter consuetudinem et praescriptionem, quia in prasecriptione quandoque probatur titulus.  Ita dicunt quidam quare solum tempus non est causa inducendae obligationis sicut nec tollendae, ff. de act. et oblig., obligationum § placet.  Et haec opinio magis placet secundum Io.  Alii dicunt quod sola consuetudo sufficit etiam sine causa.  Arg. infra, de caus. poss. et propr., cum ecclesia, ubi de hoc.  Ubi vero aliquis est in possessione percipiendi aliquid, et ei quaestio movetur, tuendus est in possessione quousque probetur contrarium, scilicet, indebitum, quia possidet ratione consuetudinis, 16. q. 4, volumus.  Nisi vi, precario, seu clam possideat, tunc qui dedit sua auctoritate potest revocare, ut 10. q. 3, quia cognovimus; infra, de instit., cum venissent.  Item in alio potest esse differentia inter consuetudinem et praescriptionem, quia consuetudo quandoque debet esse obtenta contradictorio iudicio populi, praescriptio vero non.  Item quia in consuetudine requiritur quod maior pars populi utatur illa, ut dictum est, in praescriptionibus non requiritur.  Sic ergo intellige quod consuetudinis non est vilis auctoritas, tamen non vincit ius positivum.  Illa particularis consuetudo in eo loco ubi est consuetudo, nisi fuerit rationabilis et legitime, tunc bene vincit ius, et ei praeiudicat concurrentibus praedictis in ea praescriptione.  Sed secundum hanc decretalem satis sufficere videtur, si consuetudo solummodo sit rationabilis et praescripta.  Ber.

