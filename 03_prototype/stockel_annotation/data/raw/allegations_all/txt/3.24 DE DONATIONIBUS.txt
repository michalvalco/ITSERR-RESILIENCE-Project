X 3.24 DE DONATIONIBUS

X 3.24.01 Prudentes

 Prudentes
Pone casum in hoc capitulo per decretalem quam habes infra, de consecr. eccl. vel alt., cum sicut.

 Ut debere
Unde dixit Dominus: beatius est dare quam accipere, 16. q. 1, praedicator; et infra, de celeb. miss., cum Marthae.  Unde Martialis coquus reprehendebat quendam qui tota die discurrebat per hospitia laiorum: Scaevola tu comedis apud omnes, nullus apud te // alterius siccas pocula, nemo tua // aut tu redde vices aut desine velle vocari // dedecus est semper sumere nilque dare.  Vincen.

 Creverit
Saltem per bonam voluntatem, quia hilarem datorem diligit Deus.  Et qui dat propter praesentem pudorem, et rem et meritum perdit, 23. q. 6, iam vero § ex his omnibus.  Tanc.  Unde versus: da facie laeta, sine laetitia faciei // si dederis, perdis rem meritumque rei.

X 3.24.02 Fraternitatem

 Procurator
Praelatus enim ecclesiae procurator est, non dominus, 12. q. 1, si privatum; et 12. q. 2, sine exceptione; et 10. q. 2, casellas.

 Deteriorem
Sic supra, de in integ. restit., requisivit.  Simile ff. pro empt., qui fundum § si tutor; et ff. de procur., ignorantis.

 Non debet
In faciendo, sed omittendo tamen potest, 16. q. 3, placuit; et supra, de praescrip., placuit.  In faciendo etiam modice, nam modicum donare potest si est consuetudo, infra, de dona., caeterum.  Et in hoc differt a procuratore, quia procurator nil donare potest etiam generalissimam habens administrationem, ff. de procur., procurator totorum.  Ala.

 Graves
Ergo a contrario sensu si non sunt graves, non revocantur, quod verum est, infra, de dona., caeterum.  Tanc.  Sed quid si per minutas vel parvas donationes ecclesiam laedat vel modicum excedat?  Videtur quod totum debeat revocari, ff. de iure pat., si libertus § si quis plures.  Immo quod ultra licitum est revocatur, arg. C. de donation., si quis argentum § in servis autem; 12. q. 2, si quos de servis.  Immo videtur quod non sit attendenda coacervatio, sed singularis quantitas, arg. ff. de iuris., si idem.  Arg. contra ff. de appellat., si quis separatim § si quis cum una; ff. de pacti., si plures.  Laur.

 Inconsultis
Maxime cum nec eorum consilio potest facere donationem damnosam ecclesiae, 10. q. 2, hoc ius § qui res; 12. q. 2, sine exceptione.  Tanc.

 Indulgemus
Id est, indultum esse ostendimus, quia de iure communi hoc facere poterat, ut 35. q. 9, quod quis commisit; supra, de rebus ecc. non alien., si quis; et supra, de precar., de precariis.  Similem indulgentiam habes supra, de iureiur., et si Christus, in fi.; et supra, de auctor. et usu pal., ex tuarum.  Ber.

X 3.24.03 Caeterum

 Consuetudo
11. dist., in his; et 11. dist., catholica; supra, de his quae fi. a prael., ea noscitur; et 9. q. 3, conquestus.  Quae tamen non sit canonibus inimica, ut hic dicit, et supra, de re iudic., cum causa; 12. dist., sit sancta; et ff. de sepulch. viol., praetor ait § divus.

 Ratum
Et ita videtur quod abbas possit facere donationem.  Sed contra videtur, quia nihil habet, ergo nihil dare potest, 1. q. 7, Daibertum; 54. dist., abbatis; et 12. q. 2, quisquis; et infra, de iure patron., quod autem, in fi.; et infra, de statu monach., cum ad monasterium, in fi.  Item procurator est, non dominus, 12. q. 1, si privatum.  Ergo donare non potest, C. de admin. tut., non omni; et supra, titulo proximo.  Dicit Ala. quod istud potest intelligi de pauperum erogatione quam potest facere quilibet praelatus ecclesiae, ita tamen non proroget ad nimiam quantitatem, ut hic innuitur.  Arg. 85. dist., non satis; ff. de off. procon., solent § ulti.  Considerata consuetudine et facultate ecclesiae, infra, de censib., cum Apostolus, in fi.  Vel etiam potest intelligi de vera donatione quam potest facere praelatus.  Si consuetudo loci habet hoc, nam consuetudo loci dat iurisdictionem et liberiorem tribuit administrationem, ff. quod vi aut cla., prohibere § non tantum, vers. hoc ita; et supra, de his quae fi. a prael., ea noscitur.  Ita tamen ut ecclesia enormiter non gravetur, supra, de dona., caeterum.  Ber.

X 3.24.04 Consultationibus

 Viventibus
Supra, de concess. praeben., qui in vivorum; supra, de concess. praeben., nulla; supra, de concess. praeben., relatum; et supra, de concess. praeben., cum dilecta.

 Auctoritate
Aliter non valerent, infra, de iure patron., quod autem, in fi; et infra, de iure patron., nullus.  Contra infra, de iure patron., illud.  Quidam dicunt quod patronus sine consensu episcopi ius patronatus potest donare loco religioso, et sic loquitur contrarium.  Ecclesiam vero non ut in primis concordantiis, ut hic.  De hoc dicetur in capitulo infra, de iure patron., illud.  Ber.

 Spoliari
Quia sine culpa sua non est aliquis beneficio suo spoliandus, supra, de consti., cognoscentes; et 56. dist., satis perversum; et 16. q. 7, inventum.  Ber.

X 3.24.05 Per tuas

 Concessit
Sicut et Papa quandoque concedit privilegium ob gratiam praestiti obsequii, 25. q. 1, ideo, circa fi.  Laur.

 Moris
Et etiam iuris, ut in constitutione Friderici, imperialem § praeterea.

 De certo
Id est, de certa terra non mensurata, ut infra dicit.  Ber.

 Invenerunt
Nota quod ubi quis decipitur in quantitate rei, agitur ad supplementum, etiam si deceptio fuerit citra dimidiam rei.  Quod verum est nisi fuisset terminus appositus ad mensurandum rem illam, quia tunc ultra terminum non audiretur, et nisi qui rem acceperit, renuniciaverit de quantitate, ff. de contrah. empt., qui fundum.  Secus si decipiatur in pretio, quia toleratur usque ad dimidiam iusti pretii, supra, de empt. et vend., cum dilecti; et supra, de empt. et vend., cum causa; C. de rescind. vend., rem maioris.

 In possessione
Ergo non adipiscitur quis possessionem ex investitura, supra, de his quae fi. a maior. par. cap., ex ore.

 De novo
Quia forte iuraverat non infeudare de novo, sed hoc non obstaret, supra, de feud., ex parte; et infra, de censib., cum venerabilis.  Quia non dicitur novum quod ab alio fuit factum.  Item alia ratione, quia licite potuit perficere donationem, licet eam non potuerit inchoare, infra, de Iudae. et Sarrac., consuluit; et ff. de novi operis nunc., hoc edicto § opus novum; ff. de donat. inter vir. et uxor., si donatae § si sponsus.  Nil enim nunc dat, sed datum declarat, ut ibi dicitur, ff. qui testam. fac. pot., heredes palam § 1.  Item quia multa permittuntur fieri ex prioris actus consequentia, C. ad Velleia., si mulier; et ff. de minor., denique § scio, quia de mandato Papae hoc factum fuit ab initio.  Io.

 Fraudem
Sic 20. q. 3, constituit; et supra, de his quae vi met. caus. fi., cum dilectus, arg.  Nec ecclesia debet alicui iniicere laqueum, 27. q. 1, de viduis.

 Integrare
Simile supra, de solution., ad hoc; et supra, de praeben., vacante; supra, de praeben., cum causam, quia adiuvari beneficiis nos oportet, non decipi, supra, de commod., cum gratia; et ff. commodat., in commodato § sicut, in fi.  Simile 25. q. 2, quaecumque.  Io.

 Assignari
Licet non tanta inventa.  Ber.

X 3.24.06 Cum dilecti

 Forestam
Foresta est locus in quo ferae includuntur, et habet quis usum venandi.  Vincen.

 Intentio
Et sic semper recurrendum est ad intentionem donantis sive scribentis, supra, de rescript., ad aures; et supra, de praeben., cum olim; et supra, de praeben., cum causam; et ff. de ver. oblig., in conventionibus.

 Ad superiorem
Sed quare non spectat determinatio ad omnia praecedentia vel sequentia, supra, de appell., secundo; et ff. de leg. 3, si quis, in princ.; ff. de leg. 1, talis scriptura § ulti.; et ff. de leg. 1, sed etiam.  Sed hoc ideo dicit, quia verba donationis largissime interpretanda sunt, ut hic dicit, quia plures fuerunt hic donationes.  Una pura et sine aliqua conditione, de qua dicit, et altera sub conditione quam respicit clausula illa, de foresta.  Forsitan conditio apposita erat in ultima donatione, ut posset ibi habere usum venandi, et illam conditionem volebat nobilis iste referre ad primam donationem, ut sic clausula illa de foresta respiceret omnia praecedentia.

 Plena
C. quae res pign. oblig. poss., si quis; ff. si cert. pet., eos.  Verumtamen si vinum quod est in dolio venditum fuerit, hoc videtur actum, ut in tempore competenti expediantur dolia propter novam vindemiam, ff. de peric. et comm. rei vend., si vinum, in fi.; et ff. de peric. et comm. rei vend., hoc ita.

 Plenior
ff. de regul. iur., in testamentis; ff. de trit. vin., si cui.

 Plenissima
Infra, de verb. sign., olim; 16. q. 2, visis; et 16. q. 1, frater noster; infra, de decim., ex parte tua 2; infra, privileg., quia circa; et 2. q. 3, si quem § notandum, in fi.; ff. de iure immun., impuberes; C. de usufruct. et habit., antiquitas; ff. de constit. princ., beneficium.

X 3.24.07 Pastoralis

 Suum
Qui ergo concedit ecclesiam quod suum est, intelligitur concessisse, infra, de iure patron., quod autem § 1; ff. de contrah. empt., qui tabernas; ff. de leg. 1, si domus § ulti.; ff. de usufruct. et habit., si ita.  Arg. contra ff. de leg. 2, Maevius § ulti.  Sed quid si laicus concedit ecclesiam de consensu episcopi?  In eo casu non videtur episcopus aliquid concessisse, sed donationem laici tantum ratam habuisse in eo quod laicus donare potuit, infra, de iure patron., quod autem.  Io.

 Temporaliter
Per hoc reprobatur quod dici consuevit, 16. q. 2, visis.  Scilicet quod idem est si episcopus concedat ecclesiam cum omni iure suo, vel simpliciter dicat: concedat vobis ecclesiam nostram.  Nam ut hic patet, aliud iuris est hic in uno et aliud in alio.  Sicut aliud est si qui contrahunt societatem simpliciter, aliud si contrahunt societatem omnium bonorum, ff. pro soc., ea vero § 1; et ff. pro soc., coiri societatem.  Sicut aliud est dicere a munere, et aliud ab omni munere, 1. q. 1, sunt nonnulli.  Arg. contra 31. q. 1, quod si dormierit; ff. de servit., si cui § infra, de iure patron., ex litteris; ff. de contrah. empt., si aquaeductus.  Io.

 Cathedraticum
Si ita generaliter dat episcopus ecclesiam, tunc etiam dedisse intelligitur ius instituendi, 16. q. 2, visis.  Sed quantumcumque generaliter eximat ecclesiam a se, semper intelligitur sibi correctionem retinuisse, ut in capitulo 16. q. 2, visis; et procurationem et visitationem, infra, de censib., cum venerabilis; et cathedraticum, ut hic.  Nec obstat infra, de relig. dom., constitutus, ubi videtur quod episcopus in totum possit eximere ecclesiam, quia illa donatio fuit confirmata ex certa scientia per dominum Papam, sicut vides quod quantumcumque generaliter patronus remittit ius patronatus, iura quaedam tamen retinet in liberto, C. de bon. quae liber., cum non solum.  Et mirum videtur quod episcopus plus intelligitur dedisse quando minus habet.  Sed hoc ideo est, quia donationem interpretari debemus, ut potius valeat quam ut pereat, infra, de privileg., in his; et infra, de verb. sign., abbate; et ff. de reb. dub., quotiens; et supra, de fide instrum., inter dilectos.  Io.

 Capituli
Aliter non valeret, supra, de his quae fi. a prael., cum nos; et supra, de his quae fi. a prael., tua; et supra, de his quae fi. a prael., pastoralis.  Ber.

X 3.24.08 Inter dilectos

 Dissimilibus
Quod licite fieri potest, ut nunc agatur de adipiscenda possessione, quam numquam habuerunt et postea de recuperanda.  Sic ff. de acq. poss., naturaliter § nihil.  Et eadem res ex diversis causis peti potest, supra, de iudic., examinata; et supra, de caus. poss. et propr., in causa; et C. de pet. hered., hereditas; ff. de excepti. rei iud., cum quaeritur; et ff. de excepti. rei iud., an eadem.  Io.

 Ad petitorium
Supra, de caus. poss. et propr., pastoralis; et supra, de testib., significaverunt.  Sed ibi converso modo.

 Eorum nomine
Talia enim possunt fieri per procuratorem, supra, de praeben., accedens; et supra, de praescrip., si diligenti.  Io.

 Quaestionem
Et ita rem religiosam transtulerunt in alium, unde non valuit translatio, C. de litig., lite; et C. commun. divid., frater, in fi.; et supra, ut lite penden., ecclesia 1; 12. q. 1 § res litigiosa.  Unde reservatur ius suum plebano de Piscia super hac quaestione, in fi.

 Turpitudinem allegabant
Arg. quod allegans turpitudinem suam non est audiendus, C. de serv. pign. dat., si creditoribus; C. de revoc. donat., cum profitearis; C. de transaction., transactione finita; ff. de leg. 1, si servus plurium § 1; 15. q. 3, nemini; et supra, de concess. praeben., cum super; et supra, de testib., sicut.  Arg. contra C. de liber. caus., rem quidem; et C. de liber. caus., interrogatam.  Et 35. q. 3, extraordinaria; et supra, de re iudic., lator; et supra, de re iudic., consanguinei.  Solutio: generale est illud quod allegans turpitudinem suam non auditur, ff. de condi. ob turp. caus., ut puta; et 14. q. 5, non sane.  Arg. nisi ubi vertitur periculum animae, ut in supra, de re iudic., lator; et supra, de re iudic., consanguinei.  Vel nisi propter favorem ecclesiae, 35. q. 9, quod quis commisit, vel favorem libertatis, ut in C. de liber. caus., interrogatam.

 Deceptoribus
Supra, de rerum perm., cum universorum; et C. si min. se maior. dix., si is; ff. ad Velleia., et primo § 1.

 Adiudicare
Sed qualiter poterant isti se supponere, cum talia ad episcopum spectent, infra, de excess. praelat., sicut; et arg. supra, de consuet., cum dilectus.  Nec enim aliquis potest eximere se a iurisdictione sui praelati, supra, de for. compet., si diligenti; et supra, de for. compet., significasti.  Respondeo: licet isti non potuerint se subiicere, tamen per talem subiectionem sibi poterat fieri praeiudicium.  Sic supra, de renunciat., quod in dubiis; et 7. q. 1, si quis presbyter.  Sub conditione tamen possunt se subiicere, ut supra, de restit. spol., olim causam.  Item personas suas possent subiicere, supra, de his quae vi met. caus. fi., cum dilectus.  Io.

 Praeiudicium
Et sic infra, de capell. monach., dilectus; et supra, de re iudic., suborta.

 Inter alios
Supra, de fide instrum., inter dilectos; et supra, de re iudic., quamvis, ubi ponitur haec regula, et ibi de hoc.

X 3.24.09 Apostolicae sedis

 Respondemus
Quaestio fuit de hoc: quandoque episcopi successive locis religiosis redditibus ecclesiarum suarum conferunt ultra quiquagesimam portionem, quandoque usque ad tertiam vel quartam partem, quaerebatur utrum successor possit revocare quod ultra quiquagesimam datum est?  Ad hoc respondet Papa prout sequitur.

 In canone
12. q. 2, bonae rei.

 Ecclesiae
Saeculari iam constitutae.

 Elargiri
Et hoc potest facere sine consensu capituli.  Sufficit enim a iure semel concessum fuisse, ff. de condi. insti., quae sub conditione § ulti.; et supra, de his quae fi. a prael., pastoralis, ubi de hoc, quae videntur determinare hanc dubitionem, et infra eodem capitulo, ubi dicit per se non debet excedere etc.  Ergo per se illam potest concedere, quia quod de uno negatur, de alio conceditur, 25. dist., qualis; et supra, de praesump., nonne; et supra, de his quae fi. a prael., cum Apostolica, in fi.  Et in alienationibus semper dicitur, quod consensus capituli requiratur, supra, de dona., pastoralis; 12. q. 2, sine exceptione; et supra, de his quae fi. a prael., cum nos.  Quidam dicunt ut Laur. et Tanc. et Io. super illo capitulo 12. q. 2, bonae rei, quod hanc donationem facere debet de consensu capituli, argumento illius capituli 12. q. 2, si episcopus.  Hug. dicit quod hoc potest fieri de consensu clericorum, et tunc post mortem episcopi non revocatur, vel sine consensu clericorum, et tunc revocatur post mortem episcopi per successorem.  Et ista quiquagesima vel centesima intelligenda est quo ad fructus tantum.  Et hoc patet ex verbo illo quinquagesimam vel centesimam partem census.  Ita intelligit Hug. super capitulo 12. q. 2, bonae rei, et de fructibus formata fuit quaestio.  Sed contradicere videtur inferior littera, ubi dicit: sive de possessionibus etc.  Io. intelligit quod etiam de possessionibus et perpetuo possit donare centesimam vel quinquagesimam.  Et hoc satis potest concedi.  Et est argumentum ubi dicit: nisi legitima praescriptione etc.  Ita tamen hoc facere potest sive de redditibus sive de possessionibus, quod ecclesia non laedatur.  Ber.

 Revocari
Hic respondet quaestioni quod revocabitur tantum ultima, si plures fuerint factae alienationes, ff. de iure pat., si libertus § 1.  Si una tantum fuit et enormis, de ipsa detrahetur quod plus est, 12. q. 2, si quod de servis.

 Praescriptione
Sed videtur quod hoc stare non possit, quia dicit lex: qui contra leges mercatur, malae fidei possessor dicitur, et ideo non praescribit, C. de agric. et cens., quemadmodum, lib. 11.  Et nulla temporis longitudo iuvat malae fidei possessorem, supra, de praescrip., vigilanti; et supra, de praescrip., si diligenti; et supra, de praescrip., quoniam.  Et iuris ignorantia non prodest in usucapione, ff. de iuris et fact. ignor., iuris ignorantia; ff. de usucap., numquam.  Respondeo: haec est ignorantia facti et non iuris.  Facti enim quaestio est, utrum laedatur ecclesia graviter.  Et ideo ecclesia quae recipit, cum habeat titulum et bonam fidem praescribere potest, secundum quod hic dicit Tanc.  Quia haec donatio permissa est per canonem illum 12. q. 2, bonae rei.  Sed in aliis exceptionibus loquuntur praedicta iura.  Ber.

 Exceptione
Puta rei iudicatae, supra, de re iudic., cum inter vos; et ff. de exception., exceptio dicta.

 Nam etsi
Responsio tacitae quaestionis.

 Ex ostensione
Ut si ostendatur ecclesia aere alieno gravata, vel graves imminere expensas in proximo, vel quia defecit ecclesia in expensis consuetis propter talem donationem, quam si non fecisset, leviter subiret expensas sine gravamine.

 Quam expressione
Quaedam enim sunt quae melius possunt intellectu percipi quam elocutione exprimi, ff. de solut., ratum; et ff. rem rat. hab., quo enim tutore § Iulianus.

 Non debeat
Ex eo quod dicit, per se, non debet excedere summam a canone praefixam, ergo per se illam facere potest, ut dixi.

 Canone
Praedicto 12. q. 2, bonae rei.

X 3.24.10 Propter eius

 Propter
Haec decretalis sumpta fuit ex lege C. de revoc. donat., generaliter.  Nota ergo quod donatio semel perfecta non revocatur etiam praetextu imperialis rescripti, C. de revoc. donat., si donationem; et 22. q. 2, non enim.  Nec ex sola poenitentia revocatur, C. de revoc. donat., possessionem.  Nec recipit conditionem postea perfecta donatio, C. de donat. quae sub mod. vel cond., perfecta.  In casibus tamen revocatur propter ingratitudinem.  Unde distingue: aut donat quis liberto aut extraneo.  Si liberto, revocatur donatio, sola ratione obsequii non praestiti.  Et est miserabile, quia revocatur res empta ex pecunia donata, C. de liber. caus., solo.  Sed propter easdem causas quibus donatio revocatur, libertus ecclesiae in servitutem revocatur, 12. q. 2, octava discussio; et in Auth. ut libert. de caet. non eg. aur. anul. § illud, coll. 6.  Revocatur etiam donatio tota propter liberos susceptos a patrono, C. de revoc. donat., si umquam.  Simile 17. q. 4, quicumque vult.  Sed illud iure poli non iure fori, alias autem totam non revocat, C. de inoffic. donat., si totas.  Si autem in extraneum collata sit donatio, revocatur ex ingratitudine cuius quatuor causae hic notantur.  Puta si donatarius impias manus in donatorem iniecerit ipsum vulnerando.  Vel atrocem iniuriam ei intulerit, ut ipsum vulnerando vel fustibus caedendo.  Si grave damnum rerum suarum vel periculum vitae inferre praesumpserit.  Item adde quintam, quae hic non ponitur.  Si conditionem appositam non adimplevit, arg. supra, de dona., cum dilecti.  Et hic totum habes C. de revoc. donat., generaliter; et infra, de cond. appos., verum.  Si vero mater donationem filio faciat, et postea transit ad secundas nuptias, ex tribus tantum causis eam donationem poterit revocare.  Puta si vitae eius insidiatus est, si atroces manus intulerit in eam, si totius substantiae ipsius molitus est iacturam, C. de revoc. donat., authen. hae quoque; in Auth. de nupt. § mater, coll. 4.  Aliter non fit revocatio, Inst. de donation. § aliae.

 Revocare
Revocatur ergo donatio utili rei vendicatione vel condictione ex lege, C. de revoc. donat., his solis; et C. de contrah. empt., cum res; ff. de donation., causa mortis; ff. de donation., si mortis causa.  Ber.

 Atroces
Quae considerantur ex tribus causis, scilicet ex facto, loco et persona, Inst. de iniuri. § atrox, ut si quis vulneratus fuerit vel fustibus caesus.

 Successores
Hoc ius revocandi personale est, quia non competit primordium huius causae heredibus donatoris, vel contra heredes vel successores donatarii, qui hoc in vita sua tacuit, ut hic dicit, et C. de revoc. donat., generaliter, ad fi.; et C. de revoc. donat., etsi perfectis, in fi.  Quia per taciturnitatem remissum videtur.  Et sic est arg. quod feudum non est auferendum filio propter feloniam patris, si patri quaestio mota non fuit.  Sic C. de inoffic. testam., omnimodo.  Arg. ff. de Sil., cum aliter § ulti.  Ber.

