X 3.17 DE EMPTIONE ET VENDITIONE

X 3.17.01 Placuit

 Hospitales
Possunt enim ad hoc compelli per excommunicationem, 42. dist., si quis despicit § hinc etiam.  Ala.

 Ad presbyterum
Id est, episcopum, 95. dist., olim.  Qui forte per hoc capitulum de hoc cognoscere potest, sed forte consuetudo non est in hoc.  Tanc.

X 3.17.02 Ut mensurae

 Ut mensurae
Supple statuimus.

 Pondera
24. q. 1, non afferamus; et 24. q. 3, si quis Romipetas; 45. dist., omnis qui; ff. de poe., in dardanarios; et infra, ne cler. vel mon. saecul. neg., multa.

 Poeniteat
Et insuper lege Cornelia de falsariis puniri debet, ff. de extraord. crim., annonam, in fi.

X 3.17.03 Cum dilecti

 Capitulo
Unde non tenuit venditio ipso iure, etiam ubi deceptio non fuisset in pretio, 12. q. 2, sine exceptione; et supra, de his quae fi. a prael., irrita; 10. q. 2, hoc ius.  Unde in fine reservatur capitulo haec exceptio.  Tanc.

 Tunc valentem
Scilicet tempore contractus.  Sed pone quod tempore venditionis valeret decem, tempore litis contestatae valeret triginta sive studio monachorum vel alio modo, numquid modo revocabitur venditio?  Non, quia tempus venditionis spectandum est, ff. de evict., ex mille § 1; C. de rescind. vend., si voluntate; supra, de elect., dudum ad audientiam.  Et si deterior facta esset, non peterent.  Et ita cum petituri non essent contrarium, meliorationem petere non debent, C. de solut., cum pro pecunia; ff. de damn. infect., qui bona § si quis.  Vincen.

 In arbitrio
Sic infra, de empt. et vend., cum causa; et C. de rescind. vend., rem maioris.

 Reddendam
Sed cum venditio nulla fuerit, quia facta fuerit ignorante capitulo et ultra dimidiam decepta est ecclesia, nullum ius acquisitum fuerit monasterio.  Quare fit restitutio monasterio?  Respondeo: si ad hoc actum fuisset, non fuisset restitutio facta.  Sed quia per iniquam sententiam spoliati fuerint monachi, restituuntur, nec fuit venditio iudicata nulla, quia nec agebatur ad hoc.  Unde dicitur hic quod in arbitrio sit emptoris etc.  Non fit condemnatio nisi agatur ad hoc, supra, de ord. cognit., cum dilectus.  Tanc.

 Quaestione
Hoc ideo dicit, quia qui rem petit ex una causa expressa et succumbit, eandem rem ex alia causa petere non prohibetur, ff. de excepti. rei iud., et an eadem; supra, de caus. poss. et propr., in causa.  De hac materia satis dicitur supra, de libel. oblat., significantibus.

 Deceptione
Cum dolus dat causam contractui, puta dolo induxi te ad vendendam rem alias non venditurus, non tenet contractus, ff. de dolo mal., et eleganter; arg. 12. q. 2, quisquis episcopus, in fi.; et infra, de rerum perm., cum universorum.  Si vero incidit in contractum quia venditurus eram, sed per dolum tuum minus vendidi vel per dolum meum plus emisti, tenet quidem contractus, sed agitur ad supplementum residui, ff. de act. emp. et vend., Iulianus § sed si venditor.  Si vero dolus non dat causam contractui nec incidit in contractum, sed deceptus sum ultra dimidiam iusti pretii in venditione, obtinet quod hic dicitur, et infra, de empt. et vend., cum causa; et C. de rescind. vend., rem maioris.  Si autem sum deceptus minus dimidia iusti pretii, non possum agere ad aliquid, quia licitum est contrahentibus sese invicem decipere usque ad dimidiam iusti pretii, ff. de minor., in causae § in pretio.  Et hoc habet locum in contractibus bonae fidei.  In contractibus stricti iuris, etiam si dolus dat causam contractui, tenet contractus, sed agens ex eo eliditur ope exceptionis, ff. de ver. oblig., si quis cum aliter; C. de pacti., cum postea.  Et nota quod in contractibus bonae fidei, si dolus dat causam contractui non per contrahentes sed per intermediam personam, tenet contractus, sed datur actio de dolo contra mediatorem, ff. de dolo mal., et eleganter § 1.  In quolibet tamen contractu bona fides exigitur, C. de act. et oblig., bonam.  Et nota quod quandoque non tenet contractus, et tamen ex eo agitur, ff. de act. emp. et vend., Iulianus § si quis colludente.  Laur.

X 3.17.04 Pervenit

 Fatigari
Videtur quod dominus Papa minus bene pronunciaverit hic, quoniam res donatae uxori propter nuptias alienari non possunt etiam consentiente uxore, nec currit ei praescriptio in rebus dotalibus, C. de iure dot., in rebus.  Nisi soluto matrimonio, ut ibi dicitur, et C. de annal. except., super annali § ulti.; et C. de praescri. trig. vel quad. ann., cum notissimi § illud.  Nec sufficit quod in communes usus pretium versum est, quia pro parte mariti non potuit obligari, C. ad Velleia., authen. si qua mulier.  Solutio: si vis ut omnis obiectio conquiescat, dicas quod mulier illa donationem istam propter nuptias lucrari non debuit, quia sicut dos soluto matrimonio debet redire ad uxorem vel eius heredes, ita donatio propter nuptias ad maritum vel eius heredes, C. de pac. convent., lege Leonis; et C. de pac. convent., si mulier; et C. de pac. convent., authen. aequalitas.  Nisi ex pacto de lucranda dote vel donatione, vel de consuetudine secus obtineat, infra, de don. int. vir. et uxor., donatio; C. de rei uxor. act., rem § illo procul dubio.  In quo casu intelligitur illa authentica C. ad Velleia., authen. sive a me, scilicet illo casu quando ex pacto vel ex consuetudine debet donationem lucrari.  Unde bene respondet Papa quod si mulier debeat lucrari hanc donationem, intellige decertalem hanc secundum authenticam, quod tantum erat in bonis mariti, quod potuit sibi consulere et post biennium secundo alienationi tacite vel expresse praesumitur consensisse ratione tanti temporis, arg. infra, de iure patron., cura; C. de pet. hered., si filius.  Illa vero ratio non est multum efficax quod in communes usus pretium est conversum, nisi velis dicere quod vir et uxor habebant omnia damna et lucra communia, arg. infra, de don. int. vir. et uxor., significavit.  Immo quia soluto matrimonio vel cedit in substantiam viri vel communibus liberis applicatur donatio propter nuptias, in Auth. ut immob. ante nupt. don. § et hoc dicimus, coll. 5.  Et ideo non intererat mulieris petere matrimonio soluto, ex quo non habebat liberos aut etiam si habere.  Ber.

X 3.17.05 Ad nostram noveris

 Canonem
Infra, de usur., quia in omnibus.

 Emptionis
Emptione pignoris causa facta, non quod scriptum est sed quod suggestum est inspicitur, C. plus val. quod agit., emptione; infra, qui fil. sint legit., per tuas.

 Patet
Id est, praesumitur, infra, de pignor., illo.  Si autem non ageretur in fraudem, secus esset et haberet emptor fructus, licet venditio rescinderetur et res esset vendita iusto pretio, C. de pac. inter emp. et ven., si fundum.  Et ita potius considerandum est quid agitur inter contrahentes, arg. 18. q. 2, Eleutherius; ff. de ver. oblig., eum qui calendis; infra, de cond. appos., verum.  Laur.

 Dimidiam
Et ita quantitas pretii est arg. doli, ff. de transaction., cum hi § modus.  Sic arg. supra, de deposit., bona fides.  Et concessio simulata praesumitur propter modicum pretium, C. mand. vel cont., per diversas.  Arg. contra infra, de simon., etsi quaestiones; C. de rescind. vend., dolus; et ff. de iure dot., si ususfructus.  Laur.

 Lateranensi concilio
Infra, de usur., quia in omnibus.  Et maiorem etiam imponere potest, infra, de usur., conquestus; infra, de usur., tuas dudum; scilicet per excommunicationem, supra, de iureiur., ad nostram 1.  Et ideo in omnibus commissionibus fit mentio de poena illius concilii, ut ab ea iudex incipiat, si viderit expedire ad alteram postmodum processurus, si hoc meruerit etc., supra, ut lite non cont., quoniam § ulti.

X 3.17.06 Cum causa

 Dimidiam
Istud sic est intelligendum.  Ecce res valet decem.  Vendidisti illam pro quatuor.  Patet quod tu es deceptus in sex.  Sed sunt plus quam dimidia iusti pretii quod est quinque, et ita es deceptus in dimidia quae est quinque et plus, scilicet uno.  Sufficit si illud plus valet unum bologninum tantum.  Et hoc intellige in venditore qui decipitur in pretio.  Et sic etiam in emptore decepto pone quod res valeat decem, et emptor solvit sexdecim.  Potest agere ad pretium recipiendum quod plus dedit vel in totum recedere a contractu, quia sic patet quod est deceptus ultra dimidiam iusti pretii.  Soluit enim sex ultra dimidiam iusti pretii, quod fuit decem.  Si enim deciperetur in quinque tantum, non ageretur, quia quinque sunt dimidia decem.  Et ita non est deceptus emptor in aliquo ultra dimidiam iusti pretii.  Sed quia sex dedit, ultra dimidiam deceptus est, ideo aget.  Azo intelligit ista verba ita.  Alii dicunt quod necessarium est ut duplum iusti pretii et ultra dederit emptor, ut ecce, res valet decem et ego emi pro viginti unum, quod nulla lex dicit.  Et nihil est quod dicunt, quia hic decipitur emptor in plus quam sit totum iustum pretium.  Sed primum verius est.  Et dominus Iacob. dicit eodem modo cum Azo.  

 Restituerent
Ita agebatur hic ad rescissionem contractus, nisi emptor vellet supplere iustum pretium, supra, de empt. et vend., cum dilecti, et hic; C. de rescind. vend., rem maioris.  Secus est in transactionibus.  Secundum quosdam tenet etiam transactio, licet quis decipiatur ultra dimidiam iusti pretii, arg. infra, de relig. dom., constitutus, ubi episcopus omnia iura dimisit, solum octo denariis pro pensione retentis etc.  Et est expressum quod si post transactionem inveniuntur publica instrumenta per quae appareat quod deceptus sit transigens in quadruplum, non tamen rescinditur transactio, ff. ad Trebel., Lucius § ulti.  Et est ratio in transactione, quia eo ipso quod a lite receditur, magnum commodum est.  Unde indebitum solutum ob transactionem non repetitur, C. de transaction., cum te; ff. de condi. indeb., in summa.  Vincen.  Et hoc verum nisi aliquis velit agere iudicis officio ut minor vel ecclesia, quia si laedatur in transactione, restituitur, sicut si laesus est in sententia vel in aliquo contractu, C. si adv. trans., cum in integrum.  Sed si directe velit agere contra transactionem, secus esset.  Io.  Sed quo iure agitur hic ad rescindendum contractum?  Dicunt quidam quod iudicis officio, C. de rescind. vend., rem maioris; C. de act. emp. et vend., si traditio.  Sed secundum hoc ageret tantum ad quadriennium, quia usque ad tempus illud competit in integrum restitutio, C. de temp. in int. rest., supervacuam.  Haec fuit opinio Placen.  Alii dicunt quod contradictione ex illa lege, C. de rescind. vend., rem maioris.  Et secundum hoc usque ad triginta annos, quia omnes condictiones, cum sint personales perpetuae sunt.  Credit Vincen. quod agatur condictione ex eo contractu ex vendito alternative vel ad supplendum iustum pretium vel ad rescindendam venditionem.  Nec est mirum si per actionem ex eo contractu agitur ut recedatur a contractu, ff. de act. emp. et vend., ex empto § si quis virginem.  Vincen.  Quia in contractibus bonae fidei multa veniunt de quibus nec est dictum nec cogitatum, ut ff. de contrah. empt., quotiens; et ff. de contrah. empt., sed ad exhibendum; et ff. de contrah. empt., sed et si quid; C. de act. emp. et vend., adversus.  Io.  Haec fuit opinio Iacob.  Sed quid dices si maior iuraverit se non venire contra venditionem, numquid audietur quia deceptus est ultra dimidiam iutsi pretii?  Non credo quod audiatur.  Secus de minore, quia per iuramentum non excluditur nisi per beneficium aetatis.  Non tamen renunciat iure communi, et ita potest agere vel ad supplementum pretii vel ad rescindendum contractum, sed restitutionem in integrum petere potest, quia iuramentum repraesentat eum maiorem, nisi iuraret non repetere rem ex eo quod deceptus esset ultra dimidiam.  Tunc utraque via esset ei praeclusa praeter iuramentum.  Ber.

X 3.17.07 Si venditori

 Institutum
Nota ergo quod emptor ad hoc ut venditor teneatur ei de evictione, debet ei denunciare ut ipsum defendat super re ab ipso sibi vendita de qua quaestio ei movetur, alioquin non tenetur, ut C. de evict., emptor fundi; et C. de evict., auctore.  Nec fideiussores tenentur quod pro evictione recepit, ut ibi dicitur.  Et si actor sit absens, denuncietur fideiussori, ut ex praedictis legibus tenetur.  Quidam tamen dicunt quod non tenetur denunciare fideiussori.  Et haec denunciatio potest fieri quolibet tempore, dummodo non nimis iuxta sententiam, ff. de evict., si rem § quolibet.  Et illud scias quod si per venditorem steterit quo minus sit ei denunciatum, puta quia latitat vel quia impedit ne possit ad eum citatio pervenire, nihilominus tenetur de evictione, ff. de evict., si ideo § praesenti; et ff. de evict., si dictum § si praesente.  Et idem est si denuncietur fideiussori praesente venditore, ut in dicta lege ff. de evict., si dictum § si praesente; arg. supra, ut lite non cont., quoniam § porro.  Item si emptor compromittit in arbitrum et contrarium sententiam reportaverit, venditor non tenetur, ff. de evict., si dictum § si compromisero.  Item si emptor potuit usucapere et non usucepit, imputatur ei quia et venditor non tenetur ei si res evincatur ab eo, ut in lege ff. de evict., si dictum § sicut potest.  Ber.

 Contumaciter
Si contumax fuerit emptor quia citatus non venit ad sententiam, sibi imputetur si lata fuerit contra ipsum, quia tunc venditor non tenetur ei de evictione, quia videtur potius condemnatus propter suam contumaciam quam propter aliam causam, ff. de evict., si ideo, 1. resp.; C. de evict., emptor fundi.  Nec potest appellare tamquam contumax, 24. q. 3, de illicita; 2. q. 6, ei qui § sunt etiam quorum.  Ber.

 Iniuriam
C. de evict., emptor fundi, unde sumpta est haec decretalis.  Et hoc ideo quia iniuria quae fit emptori non contingit venditorem, ff. de evict., si per imprudentiam.  Sic si iudex per iniuriam pronunciat contra heredem, non nocet legatariis, ff. de leg. 1, si servus plurium § 1.

 Legitimas sanctiones
De quibus iam praemissum est in lege C. de evict., emptor fundi; et ff. de evict., si per imprudentiam.  Et sic in tribus casibus hic contentis non tenetur venditor emptori: si non denunciavit, si contumax fuit, si per iniuriam iudicis condemnatur.  Tunc enim iudex facit litem suam, et ipse tenetur, ff. de iud., filiusfamilias; et C. de po. iud. qui mal. iud., de eo; et 12. q. 2, qui Christi; 12. q. 2, Augustino.  Ber.

