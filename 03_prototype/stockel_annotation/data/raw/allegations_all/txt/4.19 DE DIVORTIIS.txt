X 4.19 DE DIVORTIIS
	
X 4.19.01 Si qua mulier

 Voluerit
Quia quantum ad hoc non impeditur, quo minus contrahere possit post mortem uxoris, cum tale homicidium directe non fuerit voluntarium, et homicidium non impedit matrimonium contrahendum, nisi in casibus 33. q. 2, interfectores; et 33. q. 2, admonere; et infra, de poenit. et remiss., qui presbyterum; nisi sint iuvenes, ut 33. q. 2, interfectores; et 33. q. 2, adolescentia; et tunc dispensative.

 Insidiatrix
Licet ista mulier non fuerit consecuta effectum, nihilominus punitur quo ad legem coniugii, et est arg. quod conatus sine effectu punitur; simile 51. dist., si quis post; et de poen. dist. 1 § si quis cum telo; et supra, de bigam., nuper; et supra, de bigam., a nobis.  Arg. contra supra, de spons., adolescens, cum suis concordantiis ibi positis, ubi de hoc; tamen si contraheret, teneret.

X 4.19.02 Quaesivit a nobis

 Vel alio crimine
Pro nullo crimine potest vir dimittere uxorem, vel uxor virum, vel pro alio quod ei contingat, 32. q. 1, in coniugio; et 32. q. 5, si quis uxorem; et 32. q. 5, praecepit; et 32. q. 5, praeceptum; et 32. q. 7, omnes causationes; nisi pro crimine fornicationis, ut in capitulis praedictis; vel pro spirituali fornicatione, 28. q. 1, idololatria.  Et hoc etiam si viro suo mortem machinetur; supra, de divort., si qua.  Et si talis turpis conditio in matrimonio apponatur, si furtum feceris, pro non adiecta habetur; supra, de cond. appos., si conditiones.

 Non licebit
Cum matrimonium eorum sit ratum et consummatum; secus est de matrimonio infidelium; infra, de divort., quanto; et infra, de divort., gaudemus.

 Coniuges erunt
Quia vinculum coniugii semel habitum numquam amittitur viventibus coniugibus, etiam separatis, 32. q. 7, licite; et 32. q. 7, Apostolus; sicut nec baptisma vel ordo, 1. q. 1, quod quidam, vers. cum videamus.

 In viris
Quia vir et uxor non ad imparia iudicantur, 32. q. 1, si quis uxorem; et 32. q. 5, praecepit; et 32. q. 7, Apostolus.  Laur.

X 4.19.03 Porro de Comite

 Notoria
Arg. quod in notoriis servandus est ordo iuris, arg. 11. q. 3, eorum; et 24. q. 1, pudenda, in fi.; et 3. q. 5, quia suspecti.  Arg. contra 2. q. 1, de manifesta; et infra, de accusat., evidentia; et supra, de iureiur., ad nostram 3; et ff. ad leg. Aquil., proinde, in fi.  Solutio: quo ad sententiam semper servandus est ordo iuris, quantum ad alia non.

 Separari
33. q. 2, saeculares; 35. q. 6, multorum.  Et est ratio quare, quia sententia divortii poena est, et poena non est inferenda nisi per iudicem, 33. q. 2, interfectores § in hoc; et ut nemo ius sibi dicat, C. de Iuda., nullus.

 Petit restitutionem
Restitutio enim facienda est, supra, de offi. deleg., causam matrimonii; et supra, de restit. spol., ex conquestione; et supra, ut lite non cont., accedens 2, in fi.  Arg. contra supra, de restit. spol., litteras, ubi dicit quod si probationes incontinenti sunt paratae, non est facienda restitutio, ergo multo minus est facienda, ubi notorium est impedimentum, ut hic.  Dic quod facienda est praeterquam ad carnalem copulam, ut intelligas istam decretalem secundum illam.

 Super inductam
Sic supra, de spons., veniens 1.

 Seu publica
Et si manifesta non esset vel publica, dummodo fama esset, quod essent consanguinei in gradu prohibito, ex officio suo posset episcopus inquirere et compellere, ut quicumque veritatem sciret, perhibeat testimonium, 35. q. 6, episcopus in synodo; et supra, de testibus cog., praeterea; et supra, de offi. ord., perniciosa; et 2. q. 1, Deus omnipotens.  Immo quilibet tenetur denunciare ecclesiae, supra, de cognat. spir., tua.

 Vel secundo
Et ita videtur quod consanguinitas ultra secundum gradum non posset esse notoria, sed fama esse publica potest, 35. q. 6, si duo.

 Interest
Id est, ad ecclesiam pertinet.

X 4.19.04 Significasti

 Materiam adulterandi
Quod videtur, quia ipse dedit ei materiam adulterandi, quare sibi imputet vir, arg. 27. q. 2, si tu abstines; et ff. de minor., cum mandato, in fi.; ff. solut. matrim., si mulier.  Quod magister Ioan. Favent. concedebat, quia qui occasionem damni dat, damnum dedisse videtur, 50. dist., studeat; 50. dist., saepe; et ff. ad leg. Aquil., qui occidit § in hac; et infra, de iniur. et damn. dat., si culpa, in fi.; et arg. ad hoc supra, de eo qui cog. consang., super eo; et supra, de eo qui cog. consang., discretionem.  Sed contrarium est verum, quia mulier ad hoc nulla conditione debet adduci, 32. q. 5, ita ne.  Nec est ignoscendum ei, quae praetextu paupertatis turpissimam vitam ducit, ff. de ritu nupt., palam § non est.  Nec obstat si replicaret etiam illa, ff. de adulter., ex lege § si publico; nisi eam invitam tradidisset adulterandam, quia tunc non posset ei obiicere adulterium, ut in decretali supra, de eo qui cog. consang., discretionem.  Sed pone quod mulier recessit a viro auctoritate propria et nihilominus petit restitui.  Videtur quod non sit audienda, quia ipsa non fuit eiecta, sed ipsa se eiecit.  Dicas quod est audienda, quia eo ipso quod rediens non admittitur, spoliata intelligitur, ff. de acq. poss., clam possidere § ulti.; et de acq. poss., si id quod § ulti.; et ff. de vi et de vi arm., praetor ait § sive autem.  Sed numquid potest a viro petere expensas, quas fecit postquam ipsa recessit ab ipso?  Non credo, cum maritus ipsam non expulerit, sed si eam revertentem non admittat, postea tenetur.

 Si notorium
Quod si occultum est et in modum exceptionis obiiciat ei illud adulterium petenti restitutionem?  Dico quod non auditur quousque fuerit restituta, supra, de restit. spol., item cum quis; et supra, de restit. spol., sollicite; et supra, de restit. spol., accepta; et supra, de restit. spol., in litteris; secus in petitorio, 27. q. 2, Agathosa.

 Nisi constaret
Ita quod esset notorium adulterium viri, alias ipsam oporteret prius probare adulterium viri, et sic crimina mutua, pari compensatione tollitur, 32. q. 6, nihil; et infra, de adult., intelleximus; et infra, de adult., tua; ff. solut. matrim., viro; 25. dist., primum; et 26. dist., una tantum; et 6. q. 1, qui crimen; ff. de eo per quem fac. erit, ex hoc edicto § sed et si; et ff. de adulter., si uxor § iudex.  Arg. contra ff. de dol. except., apud Celsum § Marcellus.  Hoc contrarium solvitur supra, de except., dilecti filii.

X 4.19.05 Ex litteris tuis

 Compulsa
Non ideo tamen excusanda est, quia non est ignoscendum ei, qui praetextu paupertatis turpiter degit, ff. de ritu nupt., palam § non est.  Et potius debuit omnia mala pati, quam malo consentire, 32. q. 5, itane.  Arg. contra C. de patr. qui fil. distr., si quis; et C. de inoffic. testam., authen. sed si post; et 27. q. 2, si tu abstines.

 Admonita
Sed numquid debuit iudex hoc fecisse, cum hoc ipsum factum respicere videatur?  Sed pone de hoc quod de consilio alicuius hoc dixisset, numquid poterit revocare huiusmodi confessionem, cum in tali facto non possit dici ignorans?  Potest dici quod sic, cum haec causa quasi criminalis sit vel mixta, supra, de procurat., tuae.  Confessio enim in crimine non praeiudicat, nisi perseveret, ff. de quaest., in criminibus § divus; et ff. de quaest., in criminibus § si quis ultro.  Sed illa lex loquitur de confessione, quae extorquetur per tormentum.  Laur. dicit quod potest revocari.  Sed si fiat ex deliberatione, et non ex calore iracundiae, non videtur quod revocari possit, quia non posset probare errorem.

 Abinvicem segregati
Ex hoc videtur, quod sententia divortii lata fuit, cum de consilio capituli videatur fecisse, quia sine consilio capituli fieri non debet, 15. q. 7, episcopus nullius; et 86. dist., si quod vero.  Et est notandum, quod delictum superveniens rei iudicatae praeiudicat ei pro quo lata est sententia, quod verum est, etiam si iurassent se ulterius non repetituros, arg. supra, de iureiur., tua nos 2.

 Redire compellas
Quia non continuit secundum quod ei fuit iniunctum, et eam recipere compellitur, supra, de divort., significasti; et 32. q. 6, nihil.  Sed sententia lata fuit hic ut videtur propter adulterium.  Numquid poterat vir eam sibi reconciliare invitam?  Videtur quod sic, arg. C. de legi. et const., quod favore.  Innocens enim non privatur servitute, quam habet in eo qui peccavit, C. de adulter., authen. sed hodie, unde vir potest etiam illam adulteram sibi reconciliare, si vult, supra, de conver. coniug., gaudemus; et arg. ff. de excepti. rei iud., evidenter.  Poena enim non praestat immunitatem, ff. de interdict. et releg., relegatorum § ulti.  Praeterea vir solummodo fuit absolutus a servitute, quam ipsa prius habebat in ipsum, et non econverso.  Unde adhuc remansit salva viro servitus, quam habuit in muliere, cum tantum ipsa fuerit condemnata, arg. supra, de conver. coniug., quidam; et 27. q. 2, qui dormierit.  Item si hoc verum esset, quod non posset, sic daretur mulieribus occasio delinquendi, ut a viris separarentur; sic supra, de consuet., ex parte, unde reprobata fuit illa consuetudo; infra, de divort., quanto, in fi.; et ff. de regul. iur., non fraudatur; arg. 33. q. 5, haec imago.  Arg. contra quod non possit, quia sententia statim est pro muliere, arg. 6. q. 4, quod bene semel.  Saepe enim condemnatus ex sententia commodum sentit, ut in duobus reis debendi condemnatis, ff. de re iud., Paulus.  Dicas quod vir bene potest sibi illam reconciliare invitam, ut Laur. dixit.  Hug. dixit quod si uxor publice sit fornicata, ante iudicium ecclesiae potest illam sibi reconciliare etiam invitam, nec potest intrare religionem eo invito.  Sed postquam sententia divortii auctoritate ecclesiae lata est, neuter tenetur alteri, et uterque altero invito monasterium intrare potest, quia uterque in separatione cessit iuri suo, arg. 7. q. 1, quam periculosum est; nec vir poterit uxorem invitam reconciliare.  Sed haec decretalis videtur contra sententiam Hug., unde standum est prout dicit Laur.  Unde nota hic quod delictum superveniens rei iudicatae praeiudicat sententiae, ut sententia non obstante revertatur in idem, infra, de adult., tua, ubi de hoc.  Arg. contra, quia ea quae legitime facta sunt, ex supervenienti delicto non retractantur, ff. de itin. act. priv., nec enim.

X 4.19.06 De illa quae

 Confusione affectus
Ad similitudinem contumacis, qui possessione privatur, ut taedio affectus veniat responsurus, supra, ut lite non cont., quoniam § in aliis; C. de praescri. long. temp. dec., si quis emptionis § sed et si quis non per vim.

 Reddenda
Et merito, quia per poenitentiam est sanatus, 32. q. 1, quod autem; et etiam est compellenda.

 Compellendam
In alio casu compellitur, et sic aliud ante iudicium ecclesiae et aliud post.  Eandem diversitatem dixit Hug. in carnali fornicatione, ut dicitur supra, de divort., ex litteris.  Sed contra infra, de divort., quanto, in fi., ubi de hoc.  Et potest dici quod ei standum est, ut in utroque casu compellatur redire ad virum, nisi cum iudicio ecclesiae separata voluerit religionem intrare, supra, de conver. coniug., mulier.  Ber.

X 4.19.07 Quanto te novimus

 Distinguimus
Hanc distinctionem ponit Gratian., 28. q. 2 § hic distinguendum.

 Praedecessor
Scilicet, Celestinus.  Dictum cuius habuisti olim in decretali supra, de conver. infid., laudabilem; et male dixit Celestinus. 

 Apostolus
28. q. 1, si infidelis.

 Canonem
28. q. 2, si infidelis.

 Contumelia
Iuxta illud versus: desere spernentem vel blasphemare volentem // vel te credentem scelus ad mortale trahentem // nam sunt absque mora sic vincula rupta priora.  Vincen.

 Qui relinquitur
Scilicet, qui convertitur circa eum qui relinquit, quia non potest claudicare matrimonium.  Sed potius dixit de eo qui relinquitur, quia ille solus potest contrahere sine peccato.  Ille qui relinquit transeuntem ad fidem, peccat.  Et sola contumelia creatoris solvitur, et non per ecclesiam.  Et statim solvitur quam cito non vult cohabitare secundum modum qui traditur infra, de divort., gaudemus, ad fi.  Et pervenit ad notitiam alterius, tamen debet adhibere testes, quod illa non vult ei cohabitare, ne impediatur postea contrahens.  Si autem antequam contrahat cum alia, convertatur ad fidem, vir ipsam recipere tenetur, infra, de divort., gaudemus § ulti.  Et videtur novum matrimonium, ut ibi dicetur.

 Casu maior
Magis etiam delinquunt fideles apostatando, quam infideles in infidelitate remanendo, 32. q. 4, in eo fornicator.  Et nemo respiciens retro, aptus est regno Dei, supra, de voto et vot. redem., magnae; simile de poen. dist. 4, si refugientes.  Sic magis delinquit, in Auth. de litigios. § edicta, in fi., coll. 8; C. quom. et quan. iud. sent. prof., authen. qui semel.

 Ratum
Quia potest dissolvi, ut hic, et 28. q. 1, si quis iudicae § item illud.

 Numquam amittitur
32. q. 7, interveniente; et 32. q. 7, licite; et 1. q. 1, quod quidam.

 Sine culpa
Nemo sine culpa iure suo privari debet, 16. q. 7, inventum; 56. dist., satis perversum; supra, de eo qui cog. consang., discretionem; et supra, de eo qui cog. consang., Iordanae; et supra, de consti., cognoscentes.  Sed si causa subest, privatur quis quandoque iure suo, supra, ut lite non cont., quoniam § 2; et infra, de privileg., antiqua; et 22. dist., renovantes; et hic subest causa quae subiicitur inferius.

 Multis casibus
In quibus quis privatur iure suo, 14. q. 6, comperimus; et 54. dist., frequens; 34. dist., si cuius; 16. q. 7, decernimus; 70. dist., neminem; 18. q. 2, diffinimus; et supra, de cleri. aegro., tua.

 Incidatur
32. q. 7, illi.

 Simularent haeresim
Haec est causa quare privatur quis iure suo sine culpa; simile 32. q. 1, dixit Dominus.

 Redire cogatur
Et re vera cogi debet, nisi velit religionem intrare, cum iudicio ecclesiae separati fuerint, supra, de conver. coniug., mulier.  Laur. dixit eam non cogendam redire ad eum, cum distinctione illius decretalis supra, de divort., de illa.  Sed verius est quod indistincte debet compelli, nisi cum vult intrare religionem secundum illam decretalem supra, de conver. coniug., mulier.

X 4.19.08 Gaudemus

 In secundo
Non prohibito, quia secundus gradus erat prohibitus, sed non omnis.  Istae enim erant personae prohibitae in lege: mater, noverca, soror, neptis, amita et matertera, et uxor patrui, et uxor fratris, filia, et privigna.  De hoc dicitur supra, de restit. spol., litteras.

 Existat
26. dist., deinde opponitur; et supra, de cons. et affin., de infidelibus.

 Constitutionibus
Quae non arctant nisi illos, qui subsunt ecclesiae directe.  Sed indirecte bene compelluntur, infra, de usur., post miserabilem; et infra, de usur., quanto; et infra, de Iudae. et Sarrac., et si Iudaeos.

 Quid enim
2. q. 1, multi, interpositio est.

 Remanere coniuncti
Supra, de cons. et affin., de infidelibus.

 Sed crimina coniunti
26. dist., deinde opponitur.

 Vel quam
Ad istam quaestionem non respondet directe, sed indirecte satis respondetur, quod prima sit uxor, ex eo quod dicit pluralitem in utroque sexu reprobandam, in fine istius §.

 Verum absonum
Hic ostendit quod unam tantum debeat habere.

 In carne una
Supra, de bigam., debitum.

 Duo
Hic pluralis numerus ponitur ad exclusionem maioris pluralis.  Arg. contra 31. q. 1, quod si dormierit.  Quandoque ponitur ad exclusionem minoris numeri, ut cum dicitur, unus non stet contra alium, sed in ore duorum stet omne verbum, ut supra, de testib., licet universis, in fi.

 Uxores
Unde etiam lex plura coniugia prohibet Iudaeis, C. de Iuda., nemo Iudaeorum, in fi.; et C. de incest. nupt., cum ancillis; C. de donat. ante nupt., ea quae.

 Divina
Non ergo sunt sufficientes excusationes, quas habes 32. q. 4, dixit Sara; et 32. q. 4, obiiciuntur.  Sed illud fuit ante legem, et talis mos fuit divinitus inspiratus.

 Quae
Scilicet, divina revelatio censetur quandoque mos, etc.

 Mendacio
22. q. 2, item ponitur.

 Furto
14. q. 5, dixit Dominus.

 Homicidio
23. q. 5, si non licet, circa fi.; et 23. q. 8, occidit.

 Pluralitatem
Hic innuit solutionem quaestionis, quasi diceret, prima tantum est uxor, ut dixi supra.

 Non ad imparia
Id est, quo ad mutuam servitutem et debitum carnis et fidem servandam, 32. q. 1, si quis uxorem; et 32. q. 5, praecipit.  Alias pene famula uxor est, 33. q. 5, haec imago.

 In Evangelio
Dicendo excepta causa fornicationis uxorem non esse dimittendam, 32. q. 1, dixit Dominus; et 32. q. 7, Apostolus; et 32. q. 7, omnes causationes; et 28. q. 2, si infidelis.

 Absque contumelia
Supra, de divort., quanto.

 In quo casu
Id est, in quolibet casu praemissorum trium.

 Negaretur
Hic habes casum in quo denegatur restitutio, quamvis constet de iniusta spoliatione; alium habes supra, de divort., significasti.  Item ubi excipitur de alia spoliatione, supra, de ord. cognit., super spoliatione.  Item ubi timetur de saevitia viri, 33. q. 2, sive de coniugii; et supra, de restit. spol., ex transmissa; et supra, de restit. spol., litteras, ubi de hoc; et 32. q. 1, de Benedicto.

 Apostolum
28. q. 1, si infidelis.

 Compelletur
Ex hoc videtur quod contumelia creatoris non solvit ius matrimonii ipso iure; alias si solutum fuisset ius matrimonii, non compelleretur eam recipere.  Io. dicit quod ipso iure solutum est matrimonium contumelia creatoris, ea nolente viro cohabitare, ut supra, de divort., quanto.  Licet matrimonium sit solutum, tamen restituitur quasi iure postliminii, arg. 34. q. 2, cum per bellicam.  Sicut haeretico reverso restituuntur alia bona, C. de haeretic., authen. idem est de Nestorianis.  Et licet non sit matrimonium inter eos, tamen eam recipere compellitur ex consequentia prioris matrimonii in favorem fidei.  Alii dicunt quod matrimonium ipso iure non solvitur, sed ius matrimonii solvitur, id est, ius petendi debitum.  Et hoc satis videtur dicere littera supra, de divort., quanto.  Ibi contumelia creatoris solvit ius matrimonii, et tunc vere primo solvitur matrimonium quando contrahit cum secunda, et non ante, quia si esset ex toto solutum, non compelleretur eam recipere.  Et est arg. ad hoc quod dicit in fine, quod potes ei obiicere fornicationem, quia si ex toto et omnino solutum esset matrimonium, non posset ei obiicere fornicationem praecedentem, supra, de iureiur., quemadmodum.  Sed numquid etiam posset intrare religionem ea invita, antequam contrahat cum alia?  Dico quod sic, cum iudicio ecclesiae fuit a viro separata, arg. supra, de conver. coniug., mulier, in fi.

 Poterit obiicere
Quia intelligitur legitime contraxisse, quae auctoritate legis contraxit, 23. q. 4, qui peccat; et arg. supra, de frig. et malef., fraternitatis, circa fi.; et ff. de acq. poss., iuste possidet.  Sed illud quaeritur, qualiter posset ei obiicere fornicationem ante baptismum commissam, cum omne peccatum et sequela peccati in baptismo deleatur, 26. dist., deinde opponitur; et 32. q. 1, quod autem.  Cum dona baptismi sint sine omni luctu, de conse. dist. 4, per baptismum; et de conse. dist. 4, sine poenitentia?  Dicas quod omne crimen tollitur in baptismo quo ad Deum, et quodcumque et qualitercumque contraxit ante vel adulterando seu fornicando.  Sed quatenus illa fornicatio respiciebat virum, non tollitur in baptismo, quia illud crimen non tam virum quam uxorem commaculat, 32. dist., in coniugio.  Et sic ius quod competebat viro ex sola fornicatione remanet ei salvum, et sic potest excipere contra illam.  Sic etiam per poenitentiam tollitur crimen, quod mulier contraxit fornicando quo ad Deum, et tamen post quantamcumque poenitentiam potest maritus illam accusare, 33. q. 2, admonere.  Nec eam etiam recipere compellitur post poenitentiam, supra, de conver. coniug., gaudemus.  Iniquum enim esset quod baptismus tolleret beneficium alicui competens, sicut in libertate.  Delictum enim quod commisit quis in se, per libertatem tollitur, sed delictum quod commisit in alium non tollitur, ff. de his qui not. infam., imperator; et ff. de his qui not. infam., athletas § Pomponius.  Vel expone quod dicitur, nisi alias fuerit fornicata, scilicet, alias, id est, in alio tempore post baptismum.  Sed prius verius est.  Io.

X 4.19.09 Deus qui ecclesiam

 Concedimus
Propter novitatem fidei dispensatur circa gradus prohibitos, sic 35. q. 3, quaedam; et 35. q. 3, quod scripsi; supra, de cons. et affin., de infidelibus; simile supra, qui fil. sint legit., gaudemus.  Sed post fidem receptam contrahere non debent, ut dicit in fine.

 Ut semen defuncti
Hac de causa tantum olim concessum fuit, ut frater uxorem fratris sumeret in uxorem, 8. q. 1, olim; alias non.
 
