X 3.34 DE VOTO ET VOTI REDEMPTIONE

X 3.34.01 De peregrinationis votis

 Arbitrio
Arg. de poenae commutatione, 82. dist., presbyter; 22. q. 4, innocens; de poen. dist. 1, medicina; 36. q. 1, de raptoribus; 41. dist., non cogantur; infra, de maledic., statuimus; 12. q. 2, fraternitas.  Arg. contra 16. q. 1, decimae; et 16. q. 1, de decimis; 32. q. 8, non solum.  Solutio: commutatio poenae adhibenda est quandoque hac consideratione praehabita, ut illud quod vice commutationis praestatur intantum vel amplius sit Deo acceptum, ut hic in fine, et infra, de voto et vot. redem., scripturae.  Et est arg. quod episcopi possunt dispensare in voto.  Tanc.

 Causam commutationis
Causa semper considerari debet quare fiat commutatio, arg. infra, de voto et vot. redem., magnae, in fi.; et infra, de voto et vot. redem., quod super his.

 Recompensatio
In omni voto, sive consistat in faciendo sive in non faciendo, sive sit solemne sive simplex, potest habere locum compensatio, dummodo ante votum fuerit liberae voluntatis.  Hoc dicitur propter articulos fidei, quos unusquisque vovit in baptismo, quia illud votum ante baptismum est neccessitatis.  Sed in voto continentiae secus est, cui aeque bonum vel maius inveniri non potest, arg. 32. q. 8, non solum.  Et castitas sola est, quae potens est Deo animas praesentare, in Auth. de lenonib. § sancimus, coll. 2.  Et quae suaderi potest, imperari non potest, 27. q. 1, integritas; infra, de statu monach., cum ad monasterium.  Ber.

X 3.34.02 Venientis ad nos

 In puerili
Intellige quod erat doli capax, alioquin compensatio quae sequitur non erat imponenda.  Vel forsitan in maiori aetate ratum habuit, unde tenebatur illud adimplere, alias non, 20. q. 1, illud; et supra, de regular., significatum; et supra, de regular., sicut tenor.  Tanc.

 Disposuit
Procedendo ad actum exteriorem, ut patet ex littera sequenti.  Unde mortaliter peccasset, nisi complevisset votum si commutatio non fuisset subsecuta, arg. 17. q. 1, qui bona.

 Socii fideles
Sed numquid Papa potuit illum absolvere ab obligatione qua socio tenebatur? Utique, arg. 9. q. 3, per principalem; C. de precib. imper. offer., quotiens.  Nec erit dicendus voti transgressor, infra, de voto et vot. redem., non est.  Ala.

 Facilitate
Arg. quod votum ex facilitate emissum obligat.  Simile 17. q. 4, sunt qui opes.  Arg. contra supra, de regular., ad nostram; 22. q. 4, unusquisque; et 27. q. 1, nuptiarum.  Sed hoc ut dictum est, postea ratum habuit, factus maior.

 Sufficiant
Nam possibilitas semper subauditur, supra, de iureiur., querelam; et supra, de iureiur., brevi; arg. 4. dist., erit autem; et ff. de statulib., cum heredes § Stichus; et 47. dist., quod ad nos.  Sic impossibile praeceptum non obligat, ff. quae sent. sine appel., Paulus 2.  Laur.

X 3.34.03 Litteraturam

 Proponens
Non tamen animo obligandi, nec firmiter hoc proponendo seu eligendo, quia tunc mortaliter peccasset si non implevisset propositum, 17. q. 1, qui bona; et 17. q. 1 § 1; et supra, de voto et vot. redem., venientis, ubi dicit disposuit proficisci.  Et ideo dicit infra si plus non est in voto processum, quia non dicit hoc animo se obligandi, unde non fuit mendacium, 22. q. 2, quod autem ait.  Et nemo se obligat, nisi qui animum habet se obligandi, ff. de act. et oblig., obligationum; arg. ff. si cert. pet., si ego.

 Quod dixisti
Arg. contra 22. q. 5, iuramenti.  Item argumentum quod ex nudo pacto non oritur actio, licet sit arg. contra 12. q. 2, quicumque suffragio; et 12. q. 5, quia Ioannes; et 27. q. 1, hae vero, in fi.  Laur.

X 3.34.04 Scripturae

 Temporale obsequium
Non enim est illi necessaria certa delicti satisfactio, cuius totum votae tempus obedientiae impeditur sui conditoris, de poen. dist. 1, quia aliquando § his auctoritatibus.  Sic non frangit propositum qui illud in melius commutat, supra, de iureiur., pervenit 2.  Et ita est arg. quod intranti monasterium non est imponenda poenitentia pro peccato ante commisso.  Sic enim remittitur Astulpho poenitentia publica, si monasterium voluerit ingredi, 33. q. 2, admonere.  Et hoc propter continuationem poenitentiae et exercitii in quo semper debent esse monachi, arg. 16. q. 1, vos autem.  Si vero postquam monasterium ingressi fuerint, delinquunt, bene subiiciuntur poenitentiae et disciplinae abbatis secundum regulam illius loci, supra, de regular., ne religiosi; et infra, de sent. excom., cum illorum.

X 3.34.05 Non est

 Auctoritate sedis Apostolicae
Arg. quod Papa potest dispensare in voto et episcopi etiam, supra, de voto et vot. redem., de peregrinationis.  Sed cum vota ex necessitate sint solvenda, 17. q. 1, sunt quaedam.  Et de iure naturali non videtur quod ibi habeat locum dispensatio, quia dictum est: vovente et reddite Domino vota vestra, infra, de voto et vot. redem., magnae; et infra, de voto et vot. redem., licet.  Unde in his votis non dispensat sed declarat.  Cum enim quis vovet peregrinari, subintelligitur si commode fieri potest, ut supra, de iureiur., quanto, ubi de hoc.  Et de voto et iuramento dic ut ibi, sicut nec frangit votum qui illud in melius commutat, supra, de voto et vot. redem., scripturae.  Et de hoc dictum est supra, de voto et vot. redem., de peregrinationis.

 Adimplere
Si iusta causa subest, supra, de voto et vot. redem., de peregrinationis.  Alias non est securus quo ad Deum cum quo Papa dispensat, nisi subsit causa dispensandi.  Sicut nec dicitur absolutus qui causam excommunicationis supprimit, supra, de offi. ord., ex parte; et infra, de sent. excom., cum pro causa.  Habebit tamen exceptionem quo ad ecclesiam ille cum quo sine causa dispensatum est, arg. ff. de fur., inter omnes § penulti.  Quo ad Deum sibi allegatio non valebit, ubi iudicabitur eo teste quo iudice, 9. q. 3, aliorum hominum; et 11. q. 3, audi.

 Regnum ipsum
Sic ergo Papa praefert utilitatem privatam coniutilitati contra id quod habes supra, de postuland., cum sacerdotis; et 7. q. 1, scias; et 8. q. 1, in scripturis; et supra, de regular., licet.  Non sunt contraria, quia hic non praefert sed differt.  Et quod differtur, non aufertur, 32. q. 2, ancillam; de poen. dist. 6, nemo.

X 3.34.06 Licet universis

 Liberum sit arbitrium
Unde dicit Augustinus: quae non coepit, deliberet; quae egressa est, perseveret, 27. q. 1, nuptiarum.  Et ea sunt in nostris officiis gratiora, quae cum liceret ea nobis non impendere, causa tamen dilectionis impendimus, 28. q. 1, iam nunc.

 Resilire
In aliud tamen potest commutari de auctoritate superioris et iusta de causa, ut supra, de voto et vot. redem., de peregrinationis; et supra, de voto et vot. redem., venientis; et infra, de voto et vot. redem., magnae.

 Commiserit tuae fidei exequendum
Arg. quod aliquis potest ieiunare pro alio et votum alterius adimplere, quia mortuus solvit votum suum per superstitem, arg. 13. q. 2, animae defunctorum; et 26. q. 6, si aliquis fuerit.

 Occasione qualibet
Supple minus idonea, quod in generali verbo subintelligitur, arg. supra, de elect., causam quae; et supra, de offi. deleg., ex parte tua; ff. de ritu nupt., quamquam; et supra, de iureiur., veniens; et supra, de iureiur., Quintavallis.

 Si dictus rex
Frater ipsius ducis contra quem dux ipse converterat aciem bellatorum, quam contra inimicos crucis dirigere simulavit.

 Privandum
Dicit hic Vincen. quod qui adimplet voluntatem defuncti sit ei auferenda tota hereditas, et idem dicit canon 11. q. 1, Sylvester.  Et hoc concordat legi antiquae C. de fideicomm., quaestionem, in fi., at tamen illud observatur in extraneo herede.  Sed licet filius institutus heres non adimpleat voluntatem defuncti, non ideo totum perdit, sed reservatur ei legitima, C. de fideicomm., authen. hoc amplius.  Et satis potest dici quod lex in hoc casu praeiudicet canoni ratione aequitatis.  Vel hic auxit poenam legis ob favorem terrae sanctae.  Vel melius dic quod id quod dicit lex de legitima relinquenda non potest habere locum in huiusmodi dignitatibus, cum dividi non possint, quia regnum unicum debet esse.  Et si contigeret quod aliter diminueretur, cito destrueretur, sed aliae hereditates bene dividuntur inter heredes, sed hic unus tantum debet esse rex.  Et ideo dicit quod totum regnum devolvetur ad alium fratrem.

X 3.34.07 Magnae

 Noluisti tamen sine consilio
Et bene, quoniam nemo iuramentum suum vel votum debet interpretari, supra, de elect., venerabilem; et infra, de voto et vot. redem., ex multa.  Nisi certus esset quod non esset obligatus, arg. infra, de sent. excom., inquisitioni.  Tanc.

 Liceat
Haec tria semper consideranda sunt, arg. 11. q. 1, aliud; et 4. dist., denique, in fi.

 Sane non
Hic incipit ostendere quod votum suum perficere teneatur.

 Ut venires
Non obstante quod causa voti cessat, cum etiam si sine causa voluisset, nihilominus teneretur, supra, de conver. coniug., ex parte abbatis.  Facilius enim dispensari potest cesssante causa, ut dicit in fine.  Causa enim non impedit nisi exprimatur, C. de condi. ob turp. caus., si repetendi, nisi a iure subintelligatur, ff. de iure dot., stipulationem.  Io.

 Prophetica
Scilicet David.

 Primum
Scilicet vovete.  Ber.

 Secundum
Scilicet reddite.

 Sed nec decens videbatur
Ut venires contra votum.

 Retro
Apostatando.  Simile infra, de apostat., quidam.  Nam apostata dicitur retro stans, 26. q. 7, non observetis; et 3. q. 4, beatus; de poen. dist. 2, pennata.

 Agitur a praelatis
Iuxta illud: componitur orbis regis ad exemplum, 11. q. 3, praecipue.  Nam praelati sunt tamquam signum positi ad sagittam, unde inferiores vitam eorum respiciunt, infra, de accusat., qualiter et quando 2.

 Verum aetatis
Hic allegat quod non tenetur perficere votum suum.

 Forsitan non debueras
Maxime ad loca remota, arg. 7. q. 1, praesentium; et ff. de off. praes., illud observandum; 7. q. 1, si quis in clero; et de conse. dist. 5, non oportet.  Nec istud forsitan est dubitativum.  Sic 33. q. 2, admonere; supra, de procurat., tuae.  Io.

 Peregrinari
de conse. dist. 5, non oportet 1.

 Astrictus
Quia sicut clericus sine licentia episcopi sui non debet ab ecclesia abesse vel recedere ab eadem, 7. q. 1, praesentium.  Sic et episcopus sine licentia Papae, supra, de translat., inter corporalia.

 Cum igitur
Hic incipit ostendere quod votum commutari possit.

 Commutari possit
Cum igitur mandatum Domini et votum pari pasu ambulent, ut hic dicit.  Et mandatum Domini potest adimpleri per aliud aequipollens, ut 22. q. 4, innocens, ergo et votum.  Sic argumentatur hic Innocentius.  Io.

 Sinite illos
Ut 11. q. 3, inter verba.

 Eundo morando et redeundo facturus
Haec tria tempora considerantur, cum aliquis condemnatur alii in expensis factis in prosequenda appellatione, supra, de appell., reprehensibilis; C. qui accus. non poss., qui crimen.  Simile supra, de concess. praeben., quia diversitatem, in fi.

 Sine diminutione
Praeter illam diminutionem, quae fieret in pecunia transferenda, quia ille qui eam portabit suis expensis non militabit, supra, de praescrip., cum ex officii; et 12. q. 2, caritatem.  Vel intellige quod haec pecunia mitti debet per aliquem religiosum, qui alias esset illuc iturus.  Vincen.

 Cessavere causae
Arg. quod cessante causa cessat privilegium, infra, de verb. sign., abbate, in fi.; et 16. q. 1, generaliter; et 25. q. 2, hostilitatis; et Inst. de auct. tut. § ulti.; et C. de rest. milit., sancimus; et supra, de decim., suggestum.  Io.  Et supra, de renunciat., post translationem, ubi de hoc; supra, de iureiur., et si Christus, in fi.  Ber.

X 3.34.08 Quod super his

 Cum isti
Scilicet debiles.

 Et illi
Scilicet inopes.

 Qui temporalem
Eandem distinctionem facit lex in iudice, ut si non potest interesse propter temporalem impotentiam, expectandus est.  Et si habeat perpetuum impedimentum, removendus est, ff. de vac. mun., ad excusationem; et ff. de iud., si longius.  Argumentum ad idem supra, de rescript., sciscitatus.  Io.

 Dilatio
Expectandi enim sunt quousque causa impedimenti cessaverit.  Simile infra, de sent. excom., de caetero; et infra, de sent. excom., quamvis, in fi.  Idem est si per fortuitos casus impediretur, nihilominus cum potest, adimplere tenetur, ff. de ver. oblig., inter stipulantem § sacram.  Nisi certa res esset promissa non in genere, C. si cert. pet., incendium.  Io.

 Compensato labore
Ieiuniis et orationibus, ut supra, de voto et vot. redem., magnae, circa fi.  Laur.  Vel videtur quod tantum mittere teneantur pro quanto nollent sustinere laborem hunc, sed vix potest aestimari.  Prima expositio melior est.

 Circa primos
Scilicet qui pro succursu terrae sanctae votum emiserunt.

 Circa secundos
Scilicet quibus pro satisfactione suorum criminum labor peregrinationis est iniunctus.

 Voventium
Scilicet sponte et non per poenitentiam iniunctam.

 Quamvis sit habilis
Hic formatur secunda quaestio sequentis capituli infra, de voto et vot. redem., ex multa § secundo quaesivisti.

 Potens tamen
Unde non subest causa cur debeat immutare.  Alias qui iniunxit vel quilibet maior eo eam posset immutare iure communi, sed immutationem huiusmodi poenitentiae videtur reservare sibi et illis quibus specialiter a sede Apostolica iniungitur, et est speciale, infra, de voto et vot. redem., ex multa.  Vincen.

 De mulieribus
Non voventibus scilicet.

 Viros suos
Et hic formavit archiepiscopus tertiam quaestionem, infra, de voto et vot. redem., ex multa § quod autem.

 Sequantur
Qui de uxorum licentia voverunt, vel ex causa concedit Papa quod viri possunt vovere se ituros in subsidium terrae sanctae invitis uxoribus, infra, de voto et vot. redem., ex multa, vers. in tanta quoque.

 Caeterae vero
Scilicet voventes.

X 3.34.09 Ex multa

 Expressam
Supra, de voto et vot. redem., quod super his.

 Ad quales
Scilicet viros religiosos de quibus fiebat mentio in capitulo proximo infra, de voto et vot. redem., quod super his.  Sed illa clausula remota fuit quae posita erat sub illo, et infra ante § illum de mulieribus.

 Incumbit
Ecce hic unum mirabile quod est ius commune, ut dispensetur in voto cum debilibus, et huiusmodi arg. supra, de voto et vot. redem., de peregrinationis.  Et tamen eius executio non permittitur alicui, nisi cui Papa specialiter committit.  Quod tamen restringendum est circa votum huiusmodi, scilicet pro succursu terrae sanctae emissum.  Ergo cum hic Papa sibi dispensationem reservet, in aliis votis episcopis dispensationem indulget, arg. supra, de voto et vot. redem., de peregrinationis; et infra, de sent. excom., nuper.

 Religiosi
Religiosi dicuntur non solum monachi et regulares sed et clerici, ut 1. q. 1, nullus.  Et etiam laici dicuntur religiosi, 28. dist., si qua vidua.

 Religione
1. q. 1, vilissimus; 8. q. 1, qualis erit.

 Ad neutros
Arg. generaliter dictum, nulli esse dictum, supra, de offi. deleg., ex parte tua; arg. C. de pignorib., quamvis constet.  Io.

 Maturitate tamen consilii
Idem dicit lex in advocatis, qui non minus provident generi humano quam si patriam armis defenderent, C. de advoc. div. iud., advocati.  Et lex dicit quod omnibus aeque postliminum est, non solum his qui pugnare possunt, sed omnibus qui eius naturae sunt, ut consilio vel auxilio vel aliis modis usui esse possint, ut ff. de capt. et de post. et red., postliminium § ulti.  Et consilio pollet cui vim natura negavit.  Et est simile ff. de vac. mun., sextum decimum § quem ita; et ff. de vac. mun., sextum decimum § qui pueros.

 Superius ponitur
Supra, de voto et vot. redem., quod super his.  Et hoc statim sequitur.

 Viri praeter uxorum
Specialissimus casus est iste quod vir potest emittere votum praeter licentiam uxoris contra illa iura 33. q. 5, quod Deo; et 27. q. 2, si tu abstines.  Et per hoc videtur quod aliquod votum sit maius voto continentiae, nam propter continentiam etiam ad tempus non liceret hoc fieri, ut 33. q. 5, si dicat.  Sed in voto abstinentiae secus videtur, dum tamen per tale votum neutri fiat praeiudicium, 33. q. 5, noluit.  Io.

 Inhabiles ad pugnandum
Clerici vero pugnare non debent.  Arma enim clericorum sunt lacrimae, 23. q. 8, clerici qui in quacumque; 23. q. 8, quicumque; et 23. q. 8, convenior.  Licet non minus pugnet qui consilio pugnat, ut dictum est in notula, idem dicit lex.

 Obsequio deputati
Qui ex debito officii eos sequi teneretur, infra, de sent. excom., inter alia.

 In poenitentia est iniunctus
Videtur ergo quod mutatio voti non possit fieri in his poenitentiis imponendis.  Arg. contra 82. dist., presbyter si fornicationem.

X 3.34.10 Per tuas

 Duos menses
Si hoc non apposuisset, nihilominus tenebatur suscipere habitum regularem.  Et deberet ad hoc compelli, cum ad hoc voto solemni se astrinxerit, supra, de conver. coniug., ex parte abbatis, in fi.; supra, de regular., porrectum.  Sed quid si praelatus et fratres praedicti loci nollent ipsum postea recipere?  Tunc non diceretur transgressor voti, si per eum non stetit infra tempus statutum.  Simile infra, de spons., sicut.  Sed ipsi possunt compelli ut eum recipiant, ex quo promiserunt illum recipere, quia qua ratione ille compellitur ad votum reddendum per decretalem praedictam supra, de regular., porrectum.  Eadem ratione et illi ex quo votum suum emittit, et recipitur ab abbate, arg. supra, de regular., ne religiosi, nisi aliud rationabile obsistat.

 Reddas altissimo vota
Sic supra, de voto et vot. redem., magnae.  Cum hoc sit praeceptum ut ibi, quia Dominus exigit oblatum, quod non exigeret offerendum, 27. q. 1, nuptiarum, in fi.

 Eligendum
Et sic patet quod canonicus regularis potest eligi ad regimen ecclesiae saecularis, quia haec Gebensis saecularis est, alias quare diceret: redde Domino vota tua?  Et de iure communi ex quo dicit, duxit eligendum.  Et ad idem facit infra, de statu monach., quod Dei timorem, ubi de hoc.  Tamen ibi contra potest sumi arg. quod non de iure communi, ubi dicit: sicut annuendum duximus postulationi etc.  Sed tamen aliud videtur hic, quia ecclesia Gebensis cathedralis est, et monachi regulares de iure communi possunt eligi in episcopos, 18. q. 1, statutum.  Et sic non probatur per hanc decretalem, quod de iure communi eligi possunt ad inferiores dignitates curam animarum habentes.  Et iste monachus fieri non poterat existendo episcopus, nisi resignaret episcopatui, cum ecclesia Gebensis saecularis esset.

X 3.34.11 Postulastis

 Vicesimam
Quam solvere tenebantur omnes, tam clerici saeculares quam regulares ad subsidium terrae sanctae, secundum quod fuerat constitutum in concilio generali in decretali illa, ad liberandam, quae non est in hac compilatione.  Sed qui erant crucesignati, vel qui etiam vellent signari, non tenebantur ad hoc.  Immo sibi poterant retinere, ut hic dicit.

 Enormiter
Et ita non vult Papa propter succursum terrae sanctae ecclesias istas enormiter aggravari in absentia istorum, in quo casu cessat privilegium, supra, de decim., suggestum; et infra, de verb. sign., quid per novale.  Et si non potest alter subveniri quin alter laedatur, commodius est neutrum iuvare quam alterum laedere, 14. q. 5, denique; 22. q. 2, primum; ff. de condi. indeb., nam hoc natura.  Item nota quod hic non praefertur publica utilitas privatae, arg. ad hoc supra, de voto et vot. redem., non est.  Et est arg. contra id 7. q. 1, scias; et supra, de postuland., cum sacerdotis, ubi de hoc.

 Verbo
Scilicet praedicationis, quia licet per officium suum inhabiles sint ad pugnandum, possunt tamen in aliis se utiliter habere, supra, de voto et vot. redem., ex multa.

 Exemplo
Bonae vitae scilicet, quia verbo et exemplo dicimur praedicare, 43. dist., sit rector.

 Conscientiae vestrae
Ecce quod relinquitur aliquis propriae conscientiae suae.  Sic supra, de voto et vot. redem., per tuas; et 33. q. 4, vir cum propria; supra, de renunciat., nisi, in fi.  Et 33. dist., habuisse; et 4. dist., denique; et 15. q. 8, qui admisit; et supra, de iureiur., mulieri.  Quia de nemine praesumendum est quod sit immemor suae salutis, 1. q. 7, sancimus.

 Procuratoribus
Nota arg. quod praelatus quando se absentat ab ecclesia iusta de causa et de licentia superioris, dimittere debet procuratorem in loco sui, qui procuret utilitatem ecclesiae.

 Tenemini
Sed quare dicit tenemini, cum alter istorum nondum fecerit votum, sed dicat tantum desiderat insigniri?  Sed dic quod iste, licet votum adhuc non emiserit, tamen iam in animo suo plene deliberaverat, et propositum suum in hoc fixerat.  Unde sine peccato convenire non poterat, 17. q. 1, qui bona.  Sic supra, de voto et vot. redem., venientis.  Alias non diceretur transgressor, supra, de voto et vot. redem., litteraturam.

