X 2.09 DE FERIIS

X 2.09.01 Omnes dies

 Omnes dies Dominicos
Sic infra, de fer., conquestus; et C. de feri., omnes dies.  Quod dicit de vespera sabbati, non servatur quantum ad causas.  Immo potest iudex procedere usque ad illam horam, qua possit perficere quod incumbit ante noctis tenebras, supra, de offi. deleg., consuluit.  Sed quantum ad celebrationem officiorum hoc dicitur infra, de fer., quoniam.

 Ad mortem
Maxime quia nec aliqua causa tunc tractari debet, nisi pietas hoc suadeat, infra, de fer., conquestus.

 Nisi pro pace
Pro pace quidem omni die iurari potest, cum sit opus pietatus, 22. q. 1, omne quod; arg. infra, de fer., conquestus.

 Necessitate
Puta pro fide, pro obedientia, pro fama, supra, de elect., significasti, ubi de hoc.

X 2.09.02 Quoniam in parte

 Scriptum sit
Ergo ita servandum est, 6. q. 3, scriptum est; ff. qui et a quib. man. lib., prospexit.

 Prius incipere
Dies incipit et terminatur diversis horis diverso respectu, incipit in vesperis quantum ad officii celebrationem, ut hic, et canonicam computationem fictione iuris, 75. dist., quod a patribus.  Quo ad iudicium incipit in mane et terminatur in fine diei ante noctis tenebras, supra, de offi. deleg., consuluit; et in Auth. de iudicib. § sedebunt, coll. 6.  Quo ad contractus media nocte terminatur et incipit, ut in decretali supra, de offi. deleg., consuluit; et ff. de feri., more.  Quo ad esum carnium post coenam, de conse. dist. 3, de esu.  Quantum ad observationem treugae in ortu solis, supra, de treug., treugas.  Et secundum consuetudinem locorum consideratur hoc, 76. dist., utinam.

 Praecipuis
Quae enumerantur de conse. dist. 3, pronunciandum; et infra, de fer., conquestus.

 In secreto
Arg. contra 30. dist., si quis presbyter; et 76. dist., scire.  Sed illa contraria intelliguntur cum determinatione istius.

 Consuetudines
Simile 12. dist., illud; et 12. dist., illa; et 76. dist., utinam; et infra, de sepult., certificari.  Et sic consuetudo cuiuslibet loci servabitur.

 In octavis
Arg. contra infra, de fer., capellanus, ubi dicitur quod Pentecostes caret octavus.

 Ecclesia siquidem Romana
Et sic est arg. quod consuetudo Romanae ecclesiae non est ab aliis observanda, arg. 11. dist., quis nesciat.  Arg. contra 12. dist., novit; et 12. dist., non decet.  Ber.

X 2.09.03 Licet tam veteris

 Septimum diem
Vetus testamentum ad litteram praecipiebat sabbatum custodiri.  Novum vero spiritualiter illud servat, primam diem pro septimana celebrando.  Sicut enim carnalia sacramenta ad litteram servare non possumus, ita nec sabbatum ad litteram licet servare, de conse. dist. 3, pervenit ad me.

 Maiestati
Infra, de fer., conquestus; et C. de feri., omnes dies.

 Martyrum
Infra, de fer., conquestus; et de conse. dist. 3, pronunciandum.

 Maioribus
Ut puta nativitatis Domini, diei Epiphaniarum, Paschatis, Ascensionis Domini et Pentecostes.

 Alecia
Genus piscis est et raro et certis diebus apparet.  Ideoque propter necessitatem facilius indulgetur dominicis diebus, ut captioni intendant.  Sic enim propter necessitatem vel pietatem posset eodem die iudicium exerceri, infra, de fer., conquestus; et ff. de feri., solet; et ff. de feri., divus.

 Ecclesiis circumpositis
Quibus propter eandem necessitatem congruam faciant portionem, et praecipue illis in quarum territorio captio facta est, quia quasi decimae praediales esse censentur, unde saltem pro decima parte eis solvant, infra, de decim., ad Apostolicae.

X 2.09.04 Capellanus tuus

 Statuta canonica
33. q. 4, non oportet 2.

 Continuandas
Ipsi festo beati Ioannes.

 Alii vero
In his vero quae ad solemnitatem spectant, diversa tenere non est peccatum, quia unaquaeque provincia abundat in suo sensu, 76. dist., utinam; et 12. dist., illud; et 12. dist., illa; et infra, de sepult., certificari; 12. dist., novit.

 Quocumque tempore
Et ita quolibet tempore potest matrimonium contrahi.  Sed nuptiarum solemnitas tantum his diebus, ne carnaliter coniungantur, prohibentur.  Simile infra, de matr. contrac. con. int., litterae.  Et secundum hoc intelligitur 33. q. 4, non oportet 1; et 33. q. 4, non oportet 2; et 33. q. 4, nec uxorem.

 Consensu legitimo
Scilicet mutuo, quia solus consensus facit matrimonium, 27. q. 2, sufficiat; et infra, de spons., si inter.

 Subtiliori
Subtilitas hic commendatur, sed alibi non excusat errantes in fide, 24. q. 1, schisma.  Alibi etiam subtilitas perniciosa est, C. ad Trebel., sancimus; et supra, de iudic., dilecti; et supra, de iudic., examinata.  Nec de apicibus iuris est disputandum, ff. mand. vel cont., si fideiussor § quaedam .

X 2.09.05 Conquestus

 Non prorogari
Infra, de dolo et contu., finem; et infra, de dolo et contu., venerabilis; et C. de iud., properandum, circa princ.  Et boni praetoris est lites diminuere, ff. si cert. pet., quidam; et infra, de re iudic., iurgantium.  Nec permittere debet praetor partes ad arma vel rixam venire, quas potest sua iurisdictione compescere, de usufru., si cuius § aequissimum.

 Quibus utique solemnibus feriis
Nota quod feriae dierum praecedentium introductae sunt ob reverentiam Dei, ut hic dicit in princ., et C. de feri., omnes dies; et C. de feri., dies festos.  Et solemnes feriae appellantur.  Aliae etiam feriae dicuntur solemnes ob reverentiam principis et honorem, ut dies nativitatis suae, vel dies principii de imperio, C. de feri., omnes dies.  Item et aliae feriae dicuntur solemnes, ut tempus messium et tempus vindemiarum de quibus hic inferius sequitur, et ff. de feri., ne quis messium.  Et iste feriae inducuntur ad requiem laboris, ut quiescant tunc homines a causis.  Et istae feriae inducuntur variis temporibus secundum diversitatem locorum, quia quidam tardius colligunt messes sive vendemiam, quidam citius, ff. de feri., praesides.  Feriis introductis ob reverentiam Dei partes renunciare non possunt, ut hic dicit expresse.  Aliis autem feriis introductis ob favorem hominum, bene possunt partes renunciare, ut hic in fi.  Compelli tamen non possunt nisi in casibus supra, de iudic., significaverunt; et ff. de feri., ne quis messium § ulti.; et ff. de feri., eadem oratione.  Alias non valet sententia, ut ff. de feri., ne quis messium.  Et istae feriae omnes continuae sunt, et computantur in anno vel biennio appellationis prosequendae.  Et quolibet die feriato potest quis appellare, sed non prosequi appellationem, C. de feri., quoniam.  Tempore messium vel vindemiarum quandoque compelluntur aliqui ad iudicium venire, supra, de iudic., significaverunt, saltem ut litem contestatur, puta si actio vel res sit tempore peritura, puta actio furti, iniuriae damni et aliae, ut supra, de iudic., significaverunt; et ff. de feri., ne quis messium § sed excipiuntur; et ff. de feri., eadem oratione; et ff. de feri., solet.  Ea vero quae pertinent ad pacem vel concordiam quolibet die feriato possunt expediri, C. de feri., dies festos, puta transactiones, pacta, ut ibi.

 Necessitas
Puta si esset res tempore peritura.  Exempla plura habes ff. de feri., ne quis messium; ff. de feri., eadem oratione; et ff. de feri., solet.  Et ubi res celeritatem desiderat, ff. de damn. infect., cum res.

 Pietas
Puta causa debilium vel miserabilium personarum, quia in operibus misericordiae dierum distinctio non est habenda, arg. 76. dist., utinam; et de conse. dist. 5, numquam.  Et summa est ratio quae pro religione facit, ff. de rel. et sump. fun., sunt personae.  Ber.

