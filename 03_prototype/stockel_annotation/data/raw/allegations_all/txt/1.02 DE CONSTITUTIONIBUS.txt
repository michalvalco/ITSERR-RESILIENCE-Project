X 1.02 DE CONSTITUTIONIBUS

X 1.02.01 Canonum statuta

 Canonum
Generalium scilicet, quia quidam canones sunt personales, quidam locales, 63. dist., cum longe; infra, de elect., nihil est.  Quidam causales, quidam temporales, ut 29. dist., sciendum.

 Statuta
Non abrogate vel per contrarium canonem, vel per consuetudinem illa enim servanda non sunt, 26. dist., unius; et 36. q. 2, placuit.  Et dic statuta continentia praecepta, vel prohibitiones.  Alias si de concilio loquerentur, non obligarent, 14. q. 1, quisquis § quod praecipitur; 4. dist., denique § haec et si legibus. 

 Custodiantur
1. q. 7, si quis omne; 19. dist., si Romanorum; et infra, de consti., quoniam.

 Ab omnibus
Sic et leges ab omnibus sunt servandae, ut C. de legi. et const., leges 1; et C. de iuris et fact. ignor., constitutiones.  Et dic ab omnibus, scilicet, subditis.  Nam Papa et imperator legibus non constringuntur, ff. de legib., princeps; et 9. q. 3, cuncta.  Tamen legibus se velle vivere profitentur; C. de legi. et const., digna vox; et C. de testament., ex imperfecto; et ff. de leg. 3, ex imperfecto; et Inst. quib. mo. test. infir. § eadem oratione; et 2. q. 7, nos si incompetenter.

 In actionibus
Scilicet, civilibus.

 Vel iudiciis
Scilicet, criminalibus, quia iudicium aliud criminale, aliud civile, infra, qui fil. sint legit., per venerabilem, circa fi. § tria.  Nec est necesse proponere actionem, infra, de iudic., dilecti.  Si tamen quis proponit ineptam, succumbit, sed aptam potest postea proponere, ut infra, de iudic., examinata, ubi de hoc.

 Suo sensu
Scilicet, malo.  Et est simile, 3. q. 9, pura; et infra, de consti., ne innitaris.  Quinque enim suo sensu uti debet iudex in iudicando proprie accepto vocabulo, ff. de recepti., qualem; et in Auth. iusiur. quod praest. ab his qui admin. accip., circa princ., coll. 2; et infra, de renunciat., in praesentia.  Dum tamen secundum leges et iura pronunciet, in Auth. de iudicib. § quia vero, ver. omnis iudex, alias est § coll. 6; et in Auth. de defensor. civit. § iusiurandum, coll. 3; et 3. q. 7, iudicet; et 20. dist., de libellis; et 37. dist., relatum; et Inst. de off. iudic., in princ.; et C. de sent. et interloc. om. iud., nemo.

X 1.02.02 Cognoscentes

 Culpa caret
Quia quod legitime factum est, poenam non meretur, C. de adulter., Gracchus.  Et peccata suos debent tenere auctores, C. de poe., sancimus; et infra, de his quae fi. a maior. par. cap., quaesivit; et infra, de sent. excom., extravag. Romana, in fi.  Et ita est hic arg. expressum, quod nemo privatur iure suo sine culpa, 56. dist., satis perversum; 16. q. 7, inventum; infra, de restit. spol., conquerente.  Arg. contra 22. dist., renovantes; et 34. dist., si cuius uxorem; et 34. dist., si laici uxor; et 27. q. 2, multorum; infra, de cleri. coniug., sane 1.  Solutio: prima rubrica regulariter vera est, contraria casualia sunt.  Vel dicas, quod licet quandoque quis privetur iure suo sine culpa, non tamen sit illud sine causa; infra, ut lite non cont., quoniam § si vero; et causam facile est videre in contrariis signatis.  In sex casibus privatur aliquis iure suo sine culpa sua.  Unde versus: Paupertas odium vitium favor et scelus ordo personas spoliant et loca iure suo.  Ista notantur in 22. dist., renovantes; et infra, de privileg., antiqua, ubi de hoc.

 Futuris
Sic ergo constitutio respicit tantum futura, et non praeterita, ut infra, de consti., quoniam, dicemus de hoc.

 Non commendat
Id est, non puniat; vel id est, subiiciat.

 Ante prohibitionem
Arguit neminem ligari constitutione antequam ad ipsam perveniat, ut 32. q. 4, dixit Sara; et 82. dist., proposuisti.  Arguit contra 16. dist., quod dictis.  Sed non est contra, quia ex quo publice promulgata est et publicata, omnes tenentur ad ipsius observantiam, et omnes ligat post duos menses a publicationis tempore elapsos, in Auth. ut fact. novae const., circa princ., coll. 5; infra, de sent. excom., noverit; infra, ne cler. vel mon. saecul. neg., non magnopere; et infra, ne cler. vel mon. saecul. neg., super specula.  Nec est necesse ut singulorum auribus inculcetur, ut in 16. dist., quod dictis; et infra, de postul. praelat., ad haec; nisi probaret se extra provinciam tunc fuisse, vel alias impeditum.  Arg. est expressum infra, qui matrim. acc. poss., cum in tua.

X 1.02.03 Translato

 Sacerdotio
Supple levitico, ut cesset obiectio, quae potest fieri de Melchisedech, qui praecessit legem per quingentos annos, quod innuitur ex littera sequenti.  Quia sacerdotium simul fuit datum cum lege, verum est, supple leviticum.

 Quia enim
Sunt verba Augustini exponentis praedicta verba Apostoli.

 Simul
Quia in monte Sinai eodem tempore contulit dominus Moysi legem et sacerdotium, postquam ergo iam translatum est sacerdotium ad Christianos, ergo et lex transferri debet.

 Sub eadem sponsione
Quia postquam dominus dedit legem filiis Israel, dixit eis: Audi Israel mandata mea, et ea conserva in corde tuo; et si feceris, dabo tibi terram fluentem lac et mel.  Et tunc ipsi promiserunt servare legem et sacerdotium, et ideo dicit sub eadem sponsione.  Hic attende, quia dominus in veteri testamento temporalia promittebat, in novo vero promittit aeterna, ut Centuplum accipietis, et vitam aeternam possidebitis, etc.; infra, de celeb. miss., cum Marthae.

 Quod de uno
Arg. quod ubi est eadem ratio, ibi debet esse idem ius; et quod de similibus, idem iudicium est habendum; 5. dist., ad eius vero, vers. enim ea; et 4. dist., denique, vers. unum quoque; et 16. q. 7, et hoc diximus; et 1. q. 3, si quis obiecerit; et infra, de translat., inter corporalia, vers. sicut ergo; et infra, de rescript., inter caeteras, in fi.  Et quoties ex una radice vitium nascitur, consequens est ut una lege tollatur, C. de nupt., si libertam; et 1. q. 1, sicut Christus; et 22. q. 2, si quis per vetus.  Et quod dicit, quod de uno dicitur, id est, quod de uno constitutum est, et sic facit ad titulum, alias non videtur facere.

X 1.02.04 Nam concupiscentiam

 Nam concupiscentiam
Legitur in epistola Pauli ad Romanos: peccatum non cognovi nisi per legem.  Nam concupiscentiam nesciebam nisi lex diceret.  Augustinus exponit hic verba illa Apostoli, nam concupiscentiam, dicens quia hoc elegit Apostolus.

 Nesciebam
Esse peccatum concupiscere, vel tam grave, secundum aliam expositionem.  Apostolus antequam vidisset legem, non credebat esse peccatum concupiscere rem alterius, sed postquam invenit in lege, non concupisces, credidit esse peccatum.

 Hoc enim
Verba sunt Augustini, usque in fi.  Et dic hoc, scilicet nescire concupiscentiam tantum, vel removendam a se; vel hoc, id est peccatum.  Ita exponit Augustinus: si intelligas de concupiscentia carnis tantum, falsum esset, cum Apostolus haberet concupiscentiam, et stimulum carnis, unde dixit: video aliam legem in membris meis repugnantem legi mentis meae, captivantem me in lege peccati; 32. q. 5, si Paulus.

 Generale
Scilicet, vitium concupiscentiae, quod est generale ad omnia vitia.

 Unde omnia mala
Arguit quod uno prohibito, omnia prohibentur quae sequuntur ex illo, 13. q. 5, poenale; et 4. dist., denique; et infra, de fide instrum., inter dilectos, ad fi.; C. de reb. alien., sancimus; et C. de legi. et const., non dubium.

 Oriuntur
Id est, oriri possunt, et comprehendit genera singulorum, et non singula generum, id est, non est aliquod genus mali, quod quandoque non possit oriri ex concupiscentia.  Et sic intelligitur 47. dist., bonorum, ubi dicitur quod cupiditas est radix omnium malorum, ubi similiter comprehendit genera singulorum, et non singula generum; et de poen. dist. 2, quia radix.  Et eodem modo intelligitur illud quod dicit imperator, quod avaritia est mater omnium malorum, in Auth. ut iudic. sine quoq. suffr. § cogitatio, vers. fi., coll. 2  Et ex hoc generali vitio concupiscentiae omnia mala, id est, septem principalia vitia possunt oriri, scilicet: Superbia, Ira, Invidia, Accidia, Avaritia, Gula, Luxuria.  Et ideo dicit Augustinus cum Apostolo, quod bona sit lex, quae dum hoc, etc., non tamen propter hoc singula vitia cuiuslibet generis, ut puta interficere hominem, periurium, et similia oriuntur ex concupiscentia.  Vel expone quod dicit oriuntur, id est, orta sunt, si enim non concupivisset, non peccavissemus, 5. dist., ad eius vero, in fi.  Unde Gregorius, caro nos laeta traxit ad culpam, afflicta reduxit ad veniam, et sic non esset necesse comprehendere genera singulorum, etc.

 Lex
Id est, constitutio, ut in principio decretorum, 1. dist., lex; et 2. dist., lex.  Et sic facit ad titulum.

X 1.02.05 Ne innitaris

 Ne innitaris
In parabolis Salomonis ponuntur verba ista: Fili mi habe fiduciam in domino ex toto corde tuo, ne innitaris prudentiae tuae, ne sis sapiens apud temetipsum.  Hieronymus exponit hic particulam illam, ne innitaris prudentiae tuae, etc.

 Prudentiae tuae
Verba sunt Hieronymi usque in finem.

 Prudentiae suae
In malo.  Et est simile 8. q. 1, sciendum; et 3. q. 9, pura; et supra, de consti., canonum.

 Decretis
Id est, constitutionibus, et ita pertinet ad titulum.

 Praeponit
Non ergo sunt postponenda decreta, quae Hieronymus ita commendat, quod etiam fieri non debet; 37. dist., relatum.

X 1.02.06 Cum omnes

 Constitutum
Sed nonne canonici isti Trecenses poterant haec et alia statuere aliis irrequisitis etiam in praeiudicium successorum, cum istud videretur esse ius commune, quod absentes nihil percipiant, infra, de cleri. non residen., inter quatuor; et infra, de cleri. non residen., clericos; infra, de appell., pervenit 2?  Immo videtur quod sic arguit 10. q. 2, ea enim § hoc ius porrectum; et ff. de pacti., rescriptum; et 7. q. 1, factus est.  Sed hoc ideo non valuit, quia in praeiudicium aliorum et malo zelo, et contra consuetudinem ecclesiae hoc fecerunt, infra, de consti., ex parte.  Et transgressor consuetudinis, ut transgressor legis puniendus est, 11. dist., in his.  Et statutum sive constitutio debet esse iusta et honesta et communis omnibus, 4. dist., erit autem.  Et quia constitutio ista non erat generalis, nec communis omnibus, ideo non valuit, etc.  Et cum ipsi canonici intelligantur quasi unum corpus et idem collegium, non debent duplici iure censeri; 11. q. 2, cognovimus; et infra, de decim., cum in tua.  Et inconveniens aliud sequeretur, quod successores minus haberent quam praedecessores.  Et sic non esset vera successio in ius alterius, ff. de acq. rer. dom., hereditas; et ff. de acq. poss., cum heredes, in princ.  Ista constitutio non valuit, quia sine consensu episcopi facta fuit, infra, de consuet., cum consuetudinis, circa fi.  Arguit contra ff. de collat., si praegnantem, ubi sit collatio bonorum natis, sed non illis qui sunt nascituri.  Sed numquid est verum generaliter, quod maior pars capituli facit, totum capitulum facere intelligitur?  Quod videtur infra, de his quae fi. a maior. par. cap., cum in cunctis.  Dicas quod si aliquid est commune pluribus, non ut collegiatis, sed ut singulis.  Quod fit a maiori parte illorum, nihil valet nisi omnes consentiant, ff. de servitu. rust. praed., per fundum.  Nisi rem concedant in naturalem usum, quod potest facere unus etiam invitis sociis et contradicentibus, Inst. de rerum div. § religiosum, vers. in commune vero sepulchrum.  Et nisi in casu infra, de iure patron., postulasti; et infra, de iure patron., quoniam.  Si vero sint plures, ut collegium, distingue, si aliqua facienda sunt ex necessitate, ut alienationes, electiones et similia.  Sufficit quod maior pars facit, infra, de his quae fi. a maior. par. cap., cum in cunctis; dum tamen alii absentes vocentur, infra, de elect., quod sicut; et infra, de elect., venerabilem.  In aliis quae ex necessitate non fiunt, qualia erant ista quae isti faciebant, nihil potest fieri nisi omnes consentiant, ut hic, et in praedicta lege ff. de servitu. rust. praed., per fundum.  Et debent consentire ut collegium, non tamquam singuli, arg. infra, de consti., cum M; et infra, de elect., in Genesi.

 Quod quisque
ff. quod quisque iur., hoc edictum; et 1. dist. § humanum genus.

 Patere legem
Dicit Augustinus: talis sum in scriptis aliorum, quales volo esse intellectores meorum, 9. dist., neque quorumlibet.  Nec debent aliis legem imponere, quam ipsi negligunt observare, infra, de praeben., pro illorum.

 Coaequatis
Sic ergo omnes pares debent esse in beneficiis, infra, de consti., cum M.  De hac materia nota infra, de maior. et obed., statuimus.

 Consuetudinem
Nota hic arg. optimum, quod in absentia potest quis percipere beneficium sine peccato, si consuetudo sit.  Secus est de iure communi, ut infra, de cleri. non residen., quia nonnulli; et infra, de cleri. non residen., relatum.

X 1.02.07 Quae in ecclesiarum

 Constituerunt
Quod eis licuit tam iure fori, quam iure poli.  Et vocatur ius civile, quod quisque populus sibi constituit, Inst. de iure natural. § his generaliter; et 1. dist., ius civile.  Sed ex hoc statuto nullum praeiudicium ecclesiae generatur, ut hic, et 96. dist., bene quidem.  Etiam si in utilitatem ecclesiae redundaret, si auctoritas Papae non interveniret, ut in 96. dist., bene quidem; et infra, de consti., ecclesia; et 10. dist., lege; et infra, de re iudic., cum causa.

 Ad inopiam
Si culpa sua eget, indignum est ei subveniri, ff. deposi., bona fides; arg. optimum ad hoc, 86. dist., non satis.  Vel si suo vitio incidit in egestatem.  Et est simile infra, de consuet., ex parte.

 Alienandi feudum
Qui feudum alienat, cadit a iure feudi, et dominus illud alii concedere potest, infra, de feud., ex parte; et in lib. feud., in tit. alie. feu., constitutio si clientulus.  Sed alii in feudum dare potest, ut in dicta constitutio si clientulus, et in constitutio Lotharii, et in constitutio imperialis.  Nec feudum dari potest in dotem, infra, de don. int. vir. et uxor., nuper.  Nec usurarius potest usum vendere irrerquisito domino, ut Inst. de usu et habit., in princ.  Nec emphyteuta potest vendere meliorationes suas domino irrequisito.  Quod si fecerit, dominus illud potest revocare, C. de iure emphyt., cum dubitabatur; infra, de loc. et cond., potuit.  Sed facta denunciatione domino, si dixerit se nolle emere, vel si a denunciatione duorum mensium spatium sit elapsum, potest vendere cui vult, dummodo non vendat personis prohibitis, infra, de loc. et cond., potuit; quae decretalis Gregorii ix est.  Et in praedicta lege renunciare autem feudo vasallus non potest invito domino, cum eius favore introductum sit, ut vasallum habeat, arg. C. de act. et oblig., sicut in initio.  Arg. contra ff. de oper. lib., interdum.

 Personarum assensu
Non tamen sufficeret omnium consensus in hoc casu, quia alienatio facta de consensu omnium citra formam debitam, nulla est; 12. q. 2, sine exceptione; et 10. q. 2, hoc ius porrectum; et C. de sacro. eccl., authen. iubemus, in fi.; et infra, de rebus ecc. non alien., extravag. dudum.  Sed si communis forma servata esset, teneret venditio, infra, de his quae fi. a prael., cum nos.  Sed si laesa esset ecclesia, restuitur in integrum, infra, de in integ. restit., requisivit; et infra, de empt. et vend., cum dilecti.

X 1.02.08 Cum accessissent

 Vacuisset
Nulla iusta causa impediente, alias non curreret tempus, infra, de concess. praeben., quia diversitatem; arguit ad hoc, 28. dist., de Syracusanae; et 2. q. 6, anteriorum § ad hoc.  Et si Papa interdicat aliquibus, ne eligant sine suo mandato speciali, tempus, scilicet, trium mensium, statutum a canone eis currit, nisi intra id tempus postulaverint licentiam eligendi, infra, de elect., his quibus, decretali Gregorii ix.

 Constitutum
Ac ipsum statutum per sedem Apostolicam confirmatum fuerat.

 Confirmatum
Sed numquid canonici per se possunt minuere praebendas, vel dignitates tollere sine licentia domini Papae?  Videtur quod non, quia nec augere possunt, infra, de consuet., cum olim; et infra, de vit. et honest. cler., quoniam; 22. dist., omnes.  Quia honor ecclesiae potius debet augeri quam minui, infra, de consti., ex parte, ubi est expressum quod non; et de conse. dist. 1, vasa, vers. in hoc enim; et infra, de verb. sign., transmissae.  Et quia temporibus nostris potius addi reverentiam cupimus, quam minui; 25. q. 1, quae ad perpetuam; et 25. q. 2, quaecumque.  Unde nec episcopus potest omitere quin statuat archipresbyterum, quasi solus ipse sufficiat, infra, de offi. archipresb., ut singulae.  Et melius est qualecumque eligere quam ordinem plenum non esse, ff. de decur., generaliter § penulti.  Ad hoc dixit Io. quod ex causa possunt minuere, ut infra, de instit., non amplius; et infra, de instit., auctoritate; et infra, de consti., cum M; et de auctoritate episcopi, 21. dist., in novo testamento.  Et quod possunt unam dignitatem tollere vel diminuere, vel mutare praebendas, probatur 16. q. 1, praecipimus; et infra, de excess. praelat., sicut; et ff. comm. praed., si quis duas § 1; et ff. de negot. gest., cum alicui; infra, de praeben., vacante; et 63. dist., quia sancta § verum; et 67. dist., quorum vices; et 67. dist., corepiscopi; et in praedicta decretali Honorii, infra, de consti., ex parte, ubi dicit, licet non sint eius redditus diminuti.  Et ita videtur quod potuissent, si fuissent diminuti.  Io.  Sed verius credo, quod non possint sine auctoritate Papae, ne quandoque in fraudem hoc facerent, et causam subiicerent, cum non esset.  Et hoc idem dicitur de consensu episcopi, arg. optimum, infra, de verb. sign., transmissae.  Quod ergo inutile fuit, hic confirmavit auctoritas domini Papae ex certa scientia, arg. 16. q. 1, quoniam quicquid; sicut et datur actio ex nudo pacto, si iuvetur auctoritate legis vel principis, ff. de pacti., legitima.  Vel tene ut dixit Io., quod possunt iusta ex causa, alias non arg., infra, de consti., cum M, vers. in tantum, a contrario.  Dignitatem tamen non credo quod possint creare vel supprimere sine auctoritate Papae, ut hic dicit, nec diminuere numerum iuramento firmatum, cui confirmatio sive constitutio domini Papae valet, ut confirmet infirmum, 2. q. 1, in primis; et 3. q. 6, hoc quippe.  Confirmat etiam et supplet defectum solemnitatis omissae, infra, de translat., cum ex illo.  Item valet ut de beneficio illo, quod ex certa scientia confirmatur, postea directe an licite sit acquisitum, an non, sine novo mandato non cognoscatur, infra, de confirm. util. vel inutil., de confirmationibus.  Si vero sub hac forma confirmat, scilicet, confirmamus sicut iuste possides, talis confirmatio modicum operatur, vel nihil, infra, de confirm. util. vel inutil., si quis.  De qua confirmatione habes, infra, de concess. praeben., quia diversitatem.

 Contravenerint
Videtur quod privilegium unico actu perdatur, ut hic, et infra, de consti., cum M; et infra, de praeben., pro illorum; et 11. q. 3, privilegium; C. de iure dom. imp., si creditor; et C. de his qui per met. non appel., his qui; et C. de pac. inter emp. et ven., commissoriae.  Argumentum contra, quia delictum personae etc.; 16. q. 6, si episcopum; infra, de arbitr., cum tempore; infra, de privileg., accedentibus; et infra, de privileg., si de terra.  Vincen. distinguit, aut datur privilegium ad faciendum aut ad non faciendum.  Si datur ad faciendum, et is qui impetravit spatio decem annorum non utitur eo, perdit illud, ff. de nund., nundinis.  Si vero datur ad non faciendum, si Papa reservavit sibi aliquid iuris in eo, non potest tali privilegio renunciari expresse, infra, de arbitr., cum tempore.  Sed si nihil sibi reservavit, puta quia dedit privilegium de non dandis decimis, tunc non perditur nisi legitimo tempore, scilicet, si quadraginta annorum spatio fecerit contra privilegium decimas solvendo, infra, de privileg., accedentibus; et infra, de privileg., si de terra; et 7. q. 1, quam periculosum.  Sed ibi sufficit quod semel renunciet, scilicet, circa beneficia.  Si datur ad excipiendum, perpetuum est, quia quae temporalia sunt ad agendum perpetua sunt ad excipiendum, ff. de dol. except., pure § ulti.  Quod est verum, si nemo agat.  Sed si agat et non excipitur contra agentem, perditur privilegium, ff. de procur., Pomponius § ratihabitionis; et ff. de condi. indeb., si is qui.  Io. dixit quod si ille qui impetravit privilegium directe obviavit privilegio, perdit illud unico actu tantum, ut hic, et infra, de consti., cum M; et infra, de praeben., pro illorum.  Secus si non servat illud, vel si non tuetur se illo, tunc enim perdit legitimo tempore, infra, de privileg., accedentibus; et infra, de privileg., si de terra.  Magis enim delinquit qui directe venit contra privilegium, quam ille qui non utitur illo, arg. ad hoc, 84. dist., quisquis; et infra, de sent. excom., contingit 2.  Alii distinguunt, an privilegium sit onerosum, et tunc unico actu tollitur, an sit favorabile, et tunc non perditur unico actu.  Tanc. melius videtur dicere, si privilegium datum est favore personae seu personarum, quale fuit hic, et in similibus concordantiis perditur unico actu.  Si datum est favore ecclesiae sive intuitu religionis, ut sunt privilegia de non solvendis decimis et similibus, non tollitur nisi legitimo tempore, ut dictum est.  Et haec opinio Tanc. habetur his versibus: Privatam legem tollit contrarius actus // Si personalis sit, si patet esse realis // tunc non perditur, nisi praescripsisse probetur.  Melius videtur dicendum quod sicut sunt diversa privilegia in diversis casibus concessa, quodlibet privilegium locum habeat in suo casu, sicut vides in praescriptionibus, quae diversa tempora requirunt.  Dic ut infra, de decim., suggestum.

 Eligendo
Videtur quod talis electio non deberet valere, quia nova dignitas sine licentia Papae constitui non potest, infra, de consuet., cum olim; 22. dist., omnes.  Sed haec electio videtur de novo esse creata, et sine licentia Papae non dicitur nova dignitas, sed ex consequentia antiquae dignitatis possunt eam resumere, argumentum ad hoc infra, de feud., ex parte; et infra, de Iudae. et Sarrac., consuluit; et ff. de novi operis nunc., hoc edicto § si quis aedificium.  Ber.

X 1.02.09 Cum M. Ferrariensis

 Sociis
Et licet M. haberet mandatum, tamen sine mandato pro sociis absentibus agere posset, cum essent consortes eiusdem litis, quia agebant ut eis fieret communicatio de fructibus superexcrescentibus, tamen cavere debet de rato, ut C. de consor. eius. lit., commune.  Et est speciale, alias non admittitur ad agendum sine mandato nisi esset coniuncta persona, ff. de procur., sed hae personae, in princ.; et infra, de rescript., nonnulli.  Et in alio est hic speciale, quia post litem contestatam datur cautio, quod est contra id quod legitur, ff. de procur., Pomponius § ratihabitionis.  Sed illa lex, ff. de procur., Pomponius, loquitur quando per procuratorem lis est contestata.  Vincen.  Sed non credo quod ista sit talis causa, quia quilibet agere poterat pro se et sine aliis, et iste M. habebat mandatum ab aliis, alias non fuisset admissus procurator.  Ber.

 Eo
Id est, in tantum.

 Quo
Id est, in quantum.

 Consuetudinem
Hoc non multum noceret, dummodo ex causa hoc facerent, ut dictum est supra, de consti., cum accessissent; arg. ff. de decr. ab ord. fac., quod semel; et in Auth. ut determ. sit num. cleric., vers. non enim, etc., coll. 1; et infra, de instit., non amplius; et infra, de instit., auctoritate.

 Providere
Subaudi quod ille M. cum sociis suis petebat ex illis fructibus superexcrescentibus sibi praebendas assignari.

 Ad eam
Si hoc esset verum, talis receptio non valebat, infra, de praeben., maioribus; et infra, de praeben., tuae fraternitatis.  Sed probata non fuit haec forma, sed hoc obiicere non poterant, quia fatebantur se fecisse contra constitutionem Turonensis concilii, infra, de praeben., maioribus; quare non essent audiendi, infra, de concess. praeben., cum super.  Et sic repelluntur suam turpitudinem allegantes, infra, de dona., inter dilectos.  Vel dic ad eam, id est, ea vacante elegerunt duos simpliciter in canonicos.

 Alium
De quinto non fit hic mentio, quia forte capitulum confitebatur illum elegisse.

 Sine praeiudicio
Hic ergo non prodest protestatio, quod est verum, quando est contra substantiam facti, vel rei super qua sit, ut si protestatus fuisset cum reciperet aliquem in canoncum, ut non haberet praebendam, quae substantia est negotii, quia qui receptus est in canonicum non debet carere praebenda, ut infra, de praeben., relatum.  Si vero protestetur sic, quod ea quae dicit, non dicit animo contestandi litem, talis bene valet.  Io.  Infra, de appell., sollicitudinem; et infra, de censib., olim; et ff. de condi. indeb., quod quis sciens.  Arg. contra, infra, de his quae vi met. caus. fi., perlatum; et 31. q. 2, Lotharius; ff. quib. mod. pig. vel hyp. sol., si debitor § 1.; et infra, de in integ. restit., cum venissent; et infra, de elect., Cumana, circa finem.  Solutio: ibi protestatio non valet ubi protestans per contrarium factum directe obviat suae protestationi, ut in dictis decretalibus infra, de appell., sollicitudinem; infra, de censib., olim; nisi hoc faceret iusta de causa, ut in dicto canonico infra, de his quae vi met. caus. fi., perlatum.  Et quandoque protestatio plus prodest quam appellatio, C. de fil. famil., cum appellasse, lib. 10.  Ideo potest dici quod protestatio profuit cum ipsi praebendas consuetas integre percipiunt, etiam si isti quinque de redditibus excrescentibus non percipiunt tantum, quantum antiqui, sed tamen praeiudicium fit eis quantum ad communem mensam.

 Receperunt
Unde eis providere debebant, infra, de praeben., relatum; et infra, de praeben., dilectus filius 1; et infra, de concess. praeben., cum super.  Et nota quod alius est canonia et aliud praebenda.  Canonia est ius quod provenit ex electione et receptione in fratrem, ut hic.  Praebenda est quae procedit ex institutione et officio, quia ex quo quis facit officium, debet percipere beneficium.  Unde et laicus, ut dicit Vincen., potest habere praebendam, et potest esse praebendarius, sed non posse esse canonicus, infra, de instit., in ecclesia.  Nota quod omnis canonicus debet habere praebendam, sed non convertitur, sola enim perceptio salarii non facit decurionem, ff. de decur., sola salarii.  Ne quicumque habet canoniam, habet vocem in capitulo, ut puer, infra, de aetat. et qualit., ex ratione; ff. de decur., spurii.

 Nihil perciperent
Videtur quod hoc fuerit simoniacum, infra, de praeben., dilectus filius 1.  Dic quod si intellexissent, et actum esset inter partes, quod nihil omnino perciperent, simoniacum fuisset.  Sed intelligebant quod tantum de praebendis divisis nihil perciperent.

 Industriam
Haec videbatur bona allegatio, quia per ipsorum industriam redditus sunt augmentati, non debent compelli illos communicare aliis, C. de alluv., ea quae; et infra, de in integ. restit., requisivit, in fi.; et ff. de rei vend., caeterum.  Et nemo compellit ad communionem, ff. de condi. indeb., si non sortem § si centum; ff. pro soc., qui admittitur.  Papa tamen non admisit illam allegationem, quia praeiudicaverunt sibi eos recipiendo.  Et tot ponendi sunt in ecclesiis, quot ex earum fructibus possunt commode sustentari, ut infra, de instit., non amplius.  Quia bene poterant eis providere de communibus redditibus, nec distinguitur hic qualiter redditus augmententur, nec refert ex quo augmentati sunt, undecumque processerint, ut infra, de verb. sign., transmissae.

 Possent sufficere
Arg. conditionem subintelligendam, ut 22. q. 2, beatus; ff. qui satisda. cog., qui iurato; infra, de iureiur., quemadmodum, ubi de hoc; et infra, de rescript., ex parte Conventrensis.

 Ad vacaturas praebendas
Per hoc quod dicit ad vacaturas, dicunt quidam, ut Inno. iiii, quod haec decretalis continet dispensationem et non ius commune.  Sed non est verum.  Immo continet ius commune, cum ex concessione utriusque partis constet illos fuisse receptos in fratres et ad ius canoniae.  Sed hoc non est contra ius, quod aliquis recipiatur in canonicum, et expectet praebendam, sed nullum percipere beneficium.  Si percipi possit, est contra ius, infra, de praeben., dilectus filius 1; et infra, de praeben., relatum.  Quia aliud est canonia, aliud praebenda, ut dictum est supra eodem capitulo.  Et ideo Papa mandat eis dari superexcrescentes redditus.

 Ultra numerum
Hic potest quaeri utrum isti qui quotidie recipiuntur ultra numerum, habeat vocem in electione episcoporum vel aliorum praelatorum?  Dico standum esse consuetudini, et si nulla sit consuetudo, adhuc non credo quod debeant vocari ad huiusmodi tractatus vel electiones, cum nondum habeant plenum ius, nec etiam possessionem.

 Cum integritate
Sed cum canonici isti voluntarie receperunt quatuor ultra numerum constitutum auctoritate propria contra suam constitutionem, quare non compelluntur communicare suos redditus illis, ut sint omnes aequales, cum renunciare videantur suo privilegio, supra, de consti., cum accessissent?  Potest responderi quod ipsi hoc non petiverunt, ut in littera patet, et condemnatio non debet fieri nisi quatenus petitum est, ut infra, de ord. cognit., cum dilectus.  Vel dicas, quod si etiam petitum fuisset, non debet condemnari, quia non fuerunt recepti ultra numerum praebendarum, licet ultra canonicorum numerum, ut satis apparet in littera ipsa, ut dicitur supra eodem capitulo, in notula, per hoc.

 Post motam quaestionem
Nota quod quicquid in praeiudicium alterius partis lite pendente fit, debet in irritum revocari; infra, ut lite penden., ecclesia 2; infra, de despon. impub., ad dissolvendum, in fi.; et C. de rei vend., si fundum; et C. de rei vend. certum; 11. q. 1, quia res.  Arg. contra infra, de in integ. restit., cum venissent, in fi.

 Circa praebendas
Ut si aliqua praebenda de antiquis vacuit lite pendente, et illa forte sit alii assignata; vel si aliquis possessiones illas quas petebat, sibi in beneficiis occupavit, totum debet in irritum revocari.

X 1.02.10 Ecclesia Sanctae Maria

 Etiam religosis
Sic ergo laici ecclesiae nihil disponere possunt, sive in temporalibus, sive in spiritualibus, ut hic, et 96. dist., bene quidam, unde haec decretalis sumpta fuit; et infra, de rebus ecc. non alien., cum laicis.  Quia ius spirituale, puta ius eligendi in ecclesia collegiata, etiam si sit patronus, non cadit in laicum; infra, de elect., sacrosancta; et infra, de elect., Massana; non obstante aliqua consuetudine, ibi dicit Gregorius ix.  Nec de re spirituali compromitti potest in laicum, infra, de arbitr., contingit.  Nec iudicare de rebus ecclesiae possunt, infra, de iudic., decernimus.

 Personis ecclesiasticis
Arg. quod eodem iure censeri debent bona clericorum et ecclesiarum, ut infra, de vit. et honest. cler., ut laici, ubi de hoc.

 Ab ecclesia
Sic ergo quod alias est infirmum, confirmatio Papae facit firmum, infra, de transact., sicut.  De hoc dictum fuit supra, de consti., cum accessissent.

 Statutum
96. dist., bene quidem.

 Praediis rusticis
Rusticum praedium appellatur, quod est sine aliquo aedificio.  Urbanum praedium ubi factum est aedificium, ut domus, ut ff. comm. praed., aedificia; et ff. de servitu. rust. praed., servitutes, et per totum; et ff. de servitu. urb. praed., per totum.

 Ministeriis
Id est, vasis vel instrumentis.

 Ornamentis
Ut palliis et consimilibus, quibus ornatur ecclesia.

 Non conventi
Bene dicit, non conventi, quia conventio sive citatio est principium sive fundamentum ordinis iudicarii.  Primo notandum est quis citandus, ut infra, de maior. et obed., inter quatuor; et infra, de probat., quoniam.  Ubi consimilia per ordinem ponuntur, citationes et dilationes, etc., per conventionem perpetuatur iurisdictio delegata, infra, de offi. deleg., gratum.  Sed videtur quod potuit procedere altera parte absente, cum esset iudex appellationis, infra, de appell., saepe; et infra, de appell., interposita; et 2. q. 6, ei qui, in princ., ibi, appellatore cessante.  Et dicit lex quod quasi privilegium est illius qui cognoscit de appellatione, procedere altera parte absente, C. de temp. appel., cum anterioribus § illud.  Sed non est ita.  Semper enim quis debet citari, quaecumque sit causa, etiam in causa appellationis, infra, de appell., per tuas.  Immo non valet sententia ubi peremptorium edictum non venit ad absentis notitiam, vel ad eius domicilium, ff. quae sent. sine appel., illud § item cum ex edicto.  Et Ioannes de Archeia coram iudice appellationis erat, nec defendebat monasterium, quia dicebat quod non possidebat.

 Nec confessi
Et hoc verum est, quia nemo iudicandus est nisi convictus vel sponte confessus.  Quod si fiat, sententia nulla est, ut 2. q. 1, nos in quemquam.  Per decretalem quam habes, infra, ut lite penden., ecclesia 2, intelligas finem istius capituli.

X 1.02.11 Ex litteris

 Fide
Id est, iuramento.

 Tertiove
Haec est enim legitima et canonica citatio sive admonitio trina, 24. q. 3, de illicita § de conventione; 16. q. 7, omnes decimae; et 17. q. 4, de presbyterorum; quia vindictam semper debet praecedere monitio; 12. q. 2, indigne, in princ.; infra, de vit. et honest. cler., ex litteris; et infra, de sent. excom., contingit 2; et infra, de sent. excom., sacro.

 Intra triduum
Nimis brevis fuit terminus, quia non poterat deliberare ad plenum, et ideo potuit in promptum incidisse periculum; simile, 2. q. 6, anteriorum, 1. resp.  Ubi olim triduum dabatur ad appellandum, unde dati fuerunt postea decem dies, vel saltem terminum decem dierum statuissent, quia illud tempus modicum appellatur, ff. de constit. pecun., promissor § 1.  Et propter brevem terminum potest appellari; infra, de dilat., dilecti.

 In perpetuum
Dicit hic Innocentius iii, quod aliud est aliquem simpliciter excludere, et aliud in perpetuum excludere; simile, 33. q. 4, non oportet 2, in glossa fi.; et simile 1. q. 1, sunt nonnulli, vers. beatus, ibi, non dicit; et infra, de dona., pastoralis; sic, ff. pro soc., coiri; et ea vero § 1, et in glossa.  Arg. contra 50. dist., si lapsis, in fi., ibi, non statuta sed temporaliter dilata credatur; et C. de poe., servus, in fi., ibi, eum qui aliquando, ex quo enim non est tempus definitum, de quolibet tempore intelligitur; 1. q. 1, eos; et ff. de evict., si rem § ulti.; et infra, de privileg., quia circa, ubi verbum simpliciter positum ad futura tempora trahitur, et generaliter intelligitur.  Item invenio quod idem est perpetuo removere quod simpliciter removere, ut 1. q. 1, reperiuntur, in fi.; et 79. dist., si quis ex episcopis; 10. q. 1, quia sacerdotes; 27. q. 1, de viduis.  Io.  Et infra, de cohab. cler. et mul., clericos.  Sed circa talia consideranda est natura sive causa cuiuscumque negotii, hic enim punitur pro contumacia, et non pro crimine, et contumacia saepe purgatur, ut facile est videre in multis.

 Iuris canonici
Infra, de sent. excom., per tuas; et infra, de verb. sign., cum olim; et infra, de verb. sign., ex parte in Christo, ibi est exemplum de contumacia et crimine.

 Admittatis
Non obstante illo mandato, si quid in medio tempore deliquisset, posset repelli, infra, de testibus cog., praeterea; arg. ff. de transaction., cum Aquiliana.

X 1.02.12 Ex parte

 Proprius commodis inhiantes
Id est, cupiditati intendentes.  Vitium denotat simile, supra, de consti., cum omnes; et supra, de consti., cum M.

 Diminuti
Secus si essent diminuti, quia tunc videtur quod auctoritate episcopi possunt diminuere numerum.  Arg. infra, de vit. et honest. cler., quoniam.  Sicut augmentatis facultatibus plures possunt institui, etiam ultra numerum statutum, supra, de consti., cum M; arg. infra, de censib., quanto; et 21. dist., in novo; et C. de episc. et cler., in ecclesiis.  De hoc dictum est supra, de consti., cum accessissent, dic ut ibi.  Arg. contra infra, de verb. sign., transmissae.

 Confirmatione
Sub forma communi impetrata, quia talis confirmatio nihil novi tribuit, infra, de confirm. util. vel inutil., cum dilecta § nos igitur, vers. nolentes; et infra, de concess. praeben., quia diversitatem, in fi.; et infra, de privileg., ex parte abbatissae.  Quia qui confirmat, non donat, infra, de fide instrum., inter dilectos § caeterum.  Per tales confirmationes non intelligit Papa iuri alicuius derogare, infra, de offi. ord., licet § 1.  Quia inde non debet nasci iniuria, unde iura oriuntur, infra, de accusat., qualiter et quando 1; C. und. vi, meminerint.  Quando valet confirmatio Papae, et quando non, dictum est supra, de consti., cum accessissent; et infra, de confirm. util. vel inutil., si quis; et infra, de confirm. util. vel inutil., de confirmationibus.  Et obtenta fuit ista confirmatio tacita veritate de antiquo statuto, et quod facultates ecclesiae non essent diminutae.

 Personis idoneis
Hoc semper subintelligitur, infra, de elect., causam quae.  Talibus enim beneficia sunt conferenda, alias puniuntur dantes et recipientes, infra, de elect., nihil est; et infra, de praeben., grave.

 Cum consilio
De hoc traditur infra, de elect., ne pro defectu; et infra, de elect., cum in veteri.

X 1.02.13 Quoniam constitutio Apostolicae

 Adstringit
Cum sit iudex ordinarius omnium Christianorum, et mater omnium ecclesiarum, ut 9. q. 3, cuncta per mundum.  Et si etiam aliquid grave percipiat, faciendum est, 19. dist., in memoriam; et 100. dist., contra morem, in princ.  Et dic omnes, scilicet, de sua iurisdictione, quoniam potestates distinctae sunt, 10. dist., quoniam; et infra, de appell., si duobus; nisi forte ratione peccati, infra, de iudic., novit; arg. et omnes dignitates ordinis cuiuscumque ecclesia Romana constituit, 22. dist., omnes.  Idem est in sententia Papae, quia sicut ipse iudicat, alii iudicare debent, infra, de re iudic., in causis.

 Ambiguum
Lex enim sive constitutio debet esse honesta et iusta, et nullam obscuritatem continere debet, et talis, ut traditur 4. dist., erit autem.  Ne per obscuram constitutionem in laqueum incidamus, nemini enim debemus laqueum iniicere, 27. q. 1, de viduis 2.  Nec debet nos inducere per legem obscuram vel dubiam ad id a quo nos cohibere debet, arg. infra, de nat. ex lib. ven., indecens.  Et qui me defendere debet, non debet me impugnare, ff. si serv. vend., altius.

 Declaramus
Bene dicit, declaramus, quia nullus alius posset eam declarare sive interpretari, quia ad eum pertinet constituere; infra, de sent. excom., inter alia § ut igitur; et 11. q. 1, clericum § ex his omnibus; et C. de legi. et const., inter aequitatem; et C. de legi. et const., si imperialis; et ff. de praet. stipul., in praetoriis.  Et si super privilegia Apostolicae sedis quaestio oriatur, non vult Papa de ipsis per alios iudicari, infra, de iudic., cum venissent.

 Constitutionem
Quam habes infra, de maior. et obed., statuimus.

 Praeferendis
An plus debeant maiores minoribus percipere, dicemus super illa constitutione infra, de maior. et obed., statuimus.

 Consuetis servitiis
Quid debeant maiores minoribus tractatur tam in textu quam in glossa, 93. dist., a subdiacono.  Et de hoc etiam dicemus in illa constitutione infra, de maior. et obed., statuimus.

 Futura
Nota ergo constitutionem respicere futura tantum, et non praeterita; sic supra, de consti., cognoscentes; arg. 31. dist., ante triennium; et 82. dist., proposuisti.  Nisi sit constitutio iuris naturalis, quae etiam respicit praeterita, infra, de usur., cum tu.  Vel nisi dicatur in ipsa constitutione quod ad praeterita trahatur, 10. q. 1, sic quidam; et infra, de elect., cum in cunctis § haec sane; et C. de legi. et const., leges 2.; et hic in fine, ubi dicitur, nisi de praeteritis, etc.; et infra, de rescript., ad audientiam 2.

