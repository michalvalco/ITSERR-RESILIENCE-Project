X 1.12 DE SCRUTINIO IN ORDINE FACIENDO

X 1.12.01 Ex parte

 Et scit et testificatur
Mirabilis est responsio ista.  Potius enim dicere deberet se nullam habere scientiam de eius dignitate vel indignitate?  Respondeo ex eo quod videt illum electum a bonis, quandam videtur habere notitiam de dignitate ipsius, et de tali respondet, quia audivit ab aliis, 22. q. 5, hoc videtur.

 Contra conscientiam
Quia tunc aedificaret ad gehennam, infra, de restit. spol., litteras; infra, de praescrip., quoniam ยง ex his.

 Aestimare
Nota quemlibet praesumi dignum nisi probetur indignus, et de quolibet praesumendum est bonum, nisi probetur contrarium, infra, de praesump., dudum; ff. de manum. test., servos; et ff. de leg. 2, cum pater ยง rogo.  Sed contra videtur, quia praesumitur non idoneus nisi probetur idoneus, C. de his qui ven. aet. impetr., omnes; et C. de probation., ex persona; ff. de mag. conv., in ordinem ยง si magistratus.  Et in dubio praesumitur quis excommunicatus, infra, de sent. excom., cum desideres ยง secundae quaestioni; et praesumitur potius fornicatio quam matrimonium, 30. q. 5, aliter.  Solutio: hoc generale est ut ubi periculum animae vertitur, praesumatur in deteriorem partem, infra, de spons., iuvenis; et 68. dist., presbytreri.  Sed licet videatur deterior, tamen melior et tutior est; simile de conse. dist. 4, parvulos.  Alias circa indicia potius praesumitur iustum vel bonum, quam econverso, 86. dist., si quid vero; 11. q. 3, in cunctis; 22. q. 4, innocens; ff. de probation., ab ea parte.

